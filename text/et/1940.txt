25. märts – USA teadlased Russell Ohl ja Jack Hall Scaff tegid kindlaks eri tüüpi pooljuhid ning nimetasid need p- ja n-tüüpi pooljuhtideks, avastust hoiti sõja lõpuni saladuses.
14. mai – Saksamaa pommirünnakus hävis kaks kolmandikku Rotterdami linnast, hukkus ligi tuhat inimest.
15. juuni – Winnipegi linnavõimud otsustasid põletada kõik Saksa valitsuse poolt linna raamatukogule kingitud raamatud.
17. juuni – Punaarmee (90 000 meest) ületas Eesti piiri, faktiliselt tähendas see Eesti okupeerimist Nõukogude Liidu poolt.
14. august – võeti Moskvas vastu ÜK(b)P KK ja RSN otsus Balti riikide "riiklikust ja majanduslikust  korraldusest", mille kohaselt /väljavõte dokumendist/ "Läti, Leedu ja Eesti armee tuleb laiali lasta, kasutades nende juhtivkoosseisu Punaarmee ridades, läti, leedu ja eesti kodanike kutsumine Punaarmeesse lükata edasi ühe aasta võrra, lubada formeerida üks läti, leedu ja eesti diviis vabatahtlikuse alusel",
24. september – Aleksander Warma, Heinrich Laretei ja August Rei asutasid Stockholmis Eesti Vabariigi Välisdelegatsiooni.
29. detsember – Saksamaa pommitajate rünnakud Teises maailmasõjas tekitasid Londonile suuremaid purustusi pärast 1666. aasta suurt tulekahju. 2000 lennukipommi oli selleks otstarbeks saadud Nõukogude Liidult.
14. jaanuar – Paul Keres võitis Amsterdamis toimunud malematšis pärast 14 partiid eksmaailmameistrit Max Euwe'i tulemusega 7,5:6,5.
17. jaanuar – Jõgeval mõõdeti Eesti kõigi aegade madalaim õhutemperatuur: –43,5 °C.
27. jaanuar – uuel valgustusega Harjuoru jääväljakul toimus Eesti-Läti maavõistlus jäähokis, mille võitis Läti 4:0.
10. veebruar – Leedus Kaunases toimus Eesti-Läti maavõistlus jäähokis, mille võitis Eesti 2:1.
11. veebruar – Viljandis toimusid Eesti esimesed meistrivõistlused mäesuusatamises. Võistlustel oli kavas meeste slaalom. Osales 31 suusatajat ja võitis Evald Tupits.
13. veebruar – Raasiku vallavanem Jaan Lagle ja Paldiski abilinnavanem Johannes Maide andsid ametivande.
14. veebruar – Lätis Siguldas lõppes esimene Eesti-Läti maavõistlus suusaaladel, mille lätlased võitsid 43,5:29,5.
15. veebruar – Eesti meistrivõistlused kiiruisutamises. Esimest korda võitis Harald Peterson.
15. veebruar – Eesti Talispordi Liit sai Rahvusvahelise Suusaliidu (FIS) liikmeks.
18. veebruar – Eesti Jalgpalli Liitu 10 aastat juhtinud Ado Anderkopp astus tagasi ja tema asemele valiti kindralmajor Johannes Orasmaa.
25.–26. veebruar – toimusid Kilingi-Nõmme linnavolikogu ja Audru vallavolikogu valimised.
3. märts – Tartus ja Viljandis toimusid 1937. aasta Eesti meistrivõistlused Kreeka-Rooma maadluses.
9. märts – Eesti korvpallikoondis võitis valitseva Euroopa meistri Leedu tulemusega 40:38.
31. märts – 1. aprill – toimusid Kallaste linnavolikogu ja Kaagjärve vallavolikogu valimised.
4. aprill – Prantsuse saadik Roger le Soulnier de Saint-Jouan esitas oma volitused Vabariigi President Konstantin Pätsile.
13. aprill – majandusminister Leo Sepp avas Tallinnas 7. rakenduskunsti näituse.
22. aprill – Tallinna sadamasse saabus kaubalaevade karavan jäämurdja Suur Tõll juhtimisel.
27. aprill – Vabariigi Presidendi juures toimus nõupidamine kütteainete küsimuses.
27. aprill – kanti esmakordselt ette Võrumaa hümn "Võrumaa" (autorid Eduard Tamm ja Alviine Tedre).
15. mai – Kadriorus toimus Kaitseliidu Toompea malevkonna kogunemine Vabariigi Presidendi Konstantin Pätsi osavõtul.
16. mai – Alma Tomingas valiti Tartu Ülikooli farmakognoosia adjunktprofessoriks, esimene Eesti naisprofessor.
18. mai – Tallinnast lahkus viimane laev ümberasujatega (kokku lahkus umbes 17 000 baltisakslast).
18. mai – Aleksander Kreek tõukas selle aasta hooajal esimesena kuuli üle 16 m (16.28).
6. juuni – Eesti saadik Pariisis Oskar Öpik esitas oma volikirjad Prantsusmaa presidendile Albert Lebrunile.
7. juuni – Ungari saadik Louis Kuhl de Borsoshát ja Briti saadik Wilfred Hansford Gallienne esitasid oma volitused Vabariigi President Konstantin Pätsile.
11. juuni – Eesti saadik Bernis Karl Selter esitas oma volikirjad Šveitsi föderaalpresident Marcel Pilet-Golazile.
15. juuni – Nõukogude Liidu Eestit blokeerivate vägede poolt tulistati alla Soome reisilennuk Kaleva teel Tallinnas Helsingisse.
16. juuni – Nõukogude Liit esitas Eestile ja Lätile ultimaatumi nõudes uute valitsuste moodustamist ja Punaarmee täiendavate väeosade lubamist riikidesse. Eesti valitsus võttis ultimaatumi vastu ja astus tagasi.
17. juuni – Eesti Vabariik okupeeriti Nõukogude Liidu poolt (Narva diktaat), algas Nõukogude okupatsioon
18. juuni – eraisikuil keelati relvade hoidmine ja kandmine, Sõjavägede Ülemjuhataja Johann Laidoner kuulutas välja komandanditunni ning keelustas rahvakogunemised ja kokkutulekud
27. juuni – algas seltside ja ühingute likvideerimine: ühena esimeste seast keelustati Kaitseliit ja Isamaaliit.
14.–15. juuli – toimusid parlamendi uue koosseisu valimised: nimekirjades olid ainult kommunistliku partei kandidaadid
18. juuli – Eesti-Läti jalgpalli maavõistlusel Kadrioru staadionil järgnes spontaanne isamaaline meeleavaldus, mille punaväelased laiali ajasid.
20. juuli – presidendi dekreediga likvideeriti Eesti Teaduste Akadeemia, mis ei sobinud nõukogude teadusasutuste süsteemi.
24. juuli – siseminister Maksim Undi otsusega nimetati K. Pätsi Ausamba Ehitamise fond ümber Valge Terrori Ohvrite mälestuse Jäädvustamise Fondiks.
26. juuli – avaldati esimene riigistamisnimistu, kus oli märgitud 103 panka ja 487 tööstusettevõtet.
30. juuli – president Konstantin Päts küüditati koos perekonnaga Nõukogude Liitu.
11. august – Nõukogude võimu esindajad hävitasid Tahkurannas Konstantin Pätsi ausamba; sellest sai alguse massiline mälestusmärkide hävitamine.
Augustis koostati esimesed nimekirjad keelatud kirjandust, mis tuli raamatukauplustest ja avalikest raamatukogudest eemaldada.
23. september – Tallinna Reaalkooli juures võeti maha Vabadussõjas langenud õpilaste ja õpetajate mälestussammas.
2. oktoober – valitsus avaldas otsuse, milles maata ja vähese maaga talupoegadele tuli anda maad juurde.
