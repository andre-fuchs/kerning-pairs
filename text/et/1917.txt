14. jaanuar (vkj. 1. jaanuar) – Eestis loendati kokku 37 keskhariduskooli: 6 poeglastegümnaasiumi, 3 reaalkooli, 1 poeglaste eragümnaasium, 4 poeglaste erakeskkooli, 1 progümnaasiumikursusega poeglaste erakool, 10 tütarlastegümnaasiumi, 4 tütarlaste eragümnaasiumi, 1 tütarlaste eraprogümnaasium, 5 gümnaasiumikursusega tütarlaste erakeskkooli ja 2 progümnaasiumikursusega erasegakooli. Neis koolides õppis kokku 13 050 õpilast, kellest umbes 7000 olid eestlased.
28. veebruar (vkj. 15. veebruar) – Tallinna võimlemisõpetaja Anton Õunapuu moodustas Tallinna Kommertskoolis esimese rahvusliku skaudirühma.
7. märts (vkj 22. veebruar) – asutati eesti seltside ülemaaline ühendus: Tallinna Eesti Liit.
14. märts (vkj 1. märts) – Tallinnasse jõudsid teated tsaarivalitsuse kukutamisest. Algas 19. märtsini kestnud üldstreik.
19. märts (vkj 6. märts) – Venemaa Ajutine Valitsus määras Jaan Poska esimese eestlasena Eestimaa kubermangukomissariks. Endine Venemaa keisririigi Eestimaa kubermangu tsiviilkuberner Pjotr Verjovkin andis võimu üle Venemaa Ajutise Valitsuse kubermangukomissar J. Poskale.
8. aprill (vkj 26. märts) Petrogradi Eesti Vabariikliku Liidu eestvedamisel korraldati Petrogradis u 40 000 (neist u 15 000 sõjaväelased) osalejaga eestlaste demonstratsioon Petrogradis.
12. aprill – (vkj. 30. märts) Venemaa Ajutine Valitsus kinnitas määruse "Eestimaa kubermangu administratiivse juhtimise ja kohaliku omavalitsuse ajutise korra kohta". Eesti ala ühendati ühtseks rahvuskubermanguks eesotsas kubermangukomissariga, kelle juurde tuli nõuandva organina moodustada Ajutine Maanõukogu. Liivimaa kubermangu Pärnu, Saare, Tartu, Viljandi ja Võru maakond liideti Eestimaa kubermanguga.
25. aprill (vkj 12. aprill) – Ajutise Valitsuse sõjaminister Aleksandr Gutškov kinnitas eesti rahvusväeosade põhimääruse.
23. mai (vkj. 10. mai) – Soomes, Lappeenrantas moodustati Eesti Sõjaväelaste Liit.
13. juuni (vkj 31. mai) – Esimene Eesti Kirikukongress võttis vastu otsuse luua esimene vaba rahvakirik: Eesti Evangeeliumi Luteriusu Kirik (EELK).
24. juuni – Tallinnas lõppesid Eestimaa kergejõustiku esivõistlused, kus esimest korda selgitati Eesti meistreid (küll mitteametlikult) kergejõustikus.
14. juuli (vkj 1. juuli) – Toompeal toimus esimene Eestimaa Kubermangu Ajutise Maanõukogu (Maapäeva) istung.
15. juuli (vkj 2. juuli) – Venemaa Ajutine Valitsus andis välja Aleviseaduse, millega loodi uut liiki haldusüksused – alevid.
15. juuli (vkj 2. juuli) – Tallinnas Estonia teatri saalis kogunes Tallinna Eesti Liidu (esimees Jüri Vilms) eestvedamisel kokku ülemaaline rahvaasemike kongress ehk rahvakongress. Kongressi eesmärk oli lahendada Maanõukogu valimiste ja kubermangukomissari võimukriis. Kongressil osales 800 esindajat, ent erimeelsuste tõttu kongress lõhenes ja vasak tiib, kes jäi vähemusse, lahkus.
15. juuli (vkj 2. juuli) – Narva Seltskondlik Komitee viis läbi rahvaküsitluse Narva haldusliku kuulumise osas. Küsitluse tulemused näitasid, et enamik küsitletutest pooldas Narva ja selle ümbruse eraldumist Jamburgi maakonnast ja ühtlasi loodava Narva maakonna kuulumist Eestimaa koosseisu.
15. juuli (vkj 2. juuli) – Tallinnas Estonia teatrisaalis toimus hoolimata bolševike organiseeritud töölismeeleavaldusest 17. juulini kestnud rahvaasemike enamuse (500 delegaati) rahvuskongress. Kongressil lepiti kokku, et otsustatakse taotleda üheõiguslikku Eesti osariiki föderatiivse Vene riigi koosseisus.
29.-30. juuli (vkj 16.-17. juuli) – Tartus peetud esseeride partei eesti osakondade konverentsil loodi oma keskkomitee.
5.-6. august (vkj 23.-24. juuli) – Peterburis toimus Põhja-ringkonna eesti asunduste kongress.
19. august (vkj 6. august) – Tallinna linnavolikogu valimistel said võidu bolševikud, kelle esindaja Jaan Anvelt valiti linnavolikogu juhatajaks ja Voldemar Vöölmann linnapeaks.
29. august–1. september (vkj 13. august – 16. august) – Tallinna Töölismajas toimus VSDTP Põhja-Balti organisatsioonide II konverents. Bolševikel oli 7350 liiget, neist Tallinna organisatsioonis 2302 eestlast, 523 venelast ja 357 lätlast.
7. oktoober (vkj 24. september) – viimane osa Tartu ülikooli evakueeritavatest varadest saadeti Voroneži poole teele.
8. oktoober (vkj 25. september) – kirjandusliku rühmituse Siuru (Henrik Visnapuu, August Gailit, Marie Under, Artur Adson, Friedebert Tuglas jt) esimene avalik õhtu Tallinnas Estonia saalis.
24. oktoober (vkj. 11. oktoober) – Eesti Maanõukogu võttis vastu otsuse Eesti välisesinduste loomise kohta.
7. november (vkj. 25. oktoober) – Tallinnas võttis võimu enda kätte Eestimaa Sõja-Revolutsioonikomitee.
9. november (vkj. 27. oktoober) – Viktor Kingissepp võttis kubermangukomissar Jaan Poskalt asjaajamise üle, algas bolševike järjest tugevnev terrorirežiim Eestis.
23. november – Eestimaa Sõja-Revolutsioonikomitee dekreediga kaotati Eestis seisuslik kord.
28. november (vkj. 15. november) – Toompeale kogunenud Maanõukogu kuulutas end enne Eesti Asutava Kogu kokkukutsumist Eestimaa ainsaks kõrgemaks võimukandjaks.
1. detsember – Läti kütid tungisid Postimehe toimetusse ja trükikotta, peatasid ajalehe trükkimise ja konfiskeerisid tiraaži. Kohalolnud arreteeriti.
7. detsember – tsaaritruuduse [vastandina riigitruudusele] põhimõttest lähtuvalt ning järgides Kuramaa rüütelkonna eeskuju 4. oktoobrist kuulutas Saaremaa Rüütelkond end Venemaast sõltumatuks ja esines sõjakuberner Adolf von Seckendorffi kaudu Saksa keisri ees palvega Saaremaa ühendamiseks Saksamaaga.
13. detsember – Eestimaa rüütelkonna komitee otsusega kuulutas Eestimaa rüütel- ja maiskond Eestimaa Venemaast sõltumatuks ning palus Saksa keisririigilt kaitset ja maa kohest okupeerimist Saksa vägede poolt.
23. detsember (vkj 10. detsember) – Narvas toimus rahvahääletus, kus 80% osalenuist soovis, et Narva ühendataks Eestiga.
30. detsember – Liivimaa rüütel- ja maiskonna maapäev kuulutas Liivimaa Vene riigist sõltumatuks ja palus Saksa keisririigil võtta Liivimaa Saksa riigi kaitse alla.
Pikemalt artiklis Jaanuar 19171. jaanuar – Grigori Rasputin leiti surnuna Neevast.
5. jaanuar – Saksa keiser Wilhelm II kutsus uusaastaläkituses vägesid üles raugematult Antandi vastu võitlema.
5. jaanuar – toimus Saksamaa Sotsiaaldemokraatliku Partei eestseisuse ja parteisisese opositsiooni kohtumine, millest algas partei lõhenemise viimane etapp.
9. jaanuar – vürst Nikolai Golitsõn sai Venemaa keisririigi viimaseks peaministriks.
14. jaanuar – jaapani soomusristleja Tsukuba vajus pärast tulekahju ja laskemoonaladude plahvatust Yokosuka lahte. 817 meeskonnaliikmest hukkus 200.
Pikemalt artiklis Veebruar 19171. veebruar – Saksamaa kuulutas välja piiramatu allveesõja.
23. veebruar – Petrogradis Izmailovski teatris oli César Cui ooperi "Mlada" esiettekanne.
Pikemalt artiklis Märts 19171. märts – USA riigisekretär Robert Lansing esitas ajakirjandusele üksikasjad jaanuaris kätte saadud Zimmermanni depeši kohta. See sisaldas juhiseid Saksamaa suursaadikule pakkuda juhul, kui USA astub sõtta, Mehhikole liitu. 
8. märts – Petrogradi töölised alustasid üldstreiki. Venemaal algas Veebruarirevolutsioon.
11. märts – Venemaa keiser Nikolai II andis käsu Veebruarirevolutsioonist osavõtjaid tulistada.
15. märts – Venemaa keiser Nikolai II loobus troonist. Moodustati Ajutine Valitsus.
Pikemalt artiklis Aprill 19176.–8. aprill – Gothas asutati Saksamaa Sõltumatu Sotsiaaldemokraatlik Partei.
25. aprill – Afonso Costa sai kolmandat korda Portugali Portugali peaministriks.
Pikemalt artiklis Mai 19179. mai – asutati Norra jalgpalliklubi Rosenborg Ballklub nime all "Odd".
11. mai – Zürichi linnateatris oli Ferruccio Busoni ooperi "Turandot" esiettekanne.
27. mai – umbes 30 000 Prantsuse sõdurit tõstis Põhja-Prantsusmaal Missy-aux-Bois' juures mässu.
Pikemalt artiklis juuni 1917Asutati Briti orden Order of the Companions of Honour.
12. juuni – Portugalis kuulutas peaminister Afonso Costa pärast vägivaldseid inimohvritega valitsusavastaseid meeleavaldusi välja erakorralise seisukorra.
Pikemalt artiklis Juuli 191710. juuli – kilomeetri laiune tornaado laastas Dreistetteni ja Hohe Wandi vahelist ala. 32 inimest sai surma, 228 sai haavata.
13. juuli – Saksamaa keiser Wilhelm II vabastas Kõrgema Väejuhatuse survel riigikantsler Theobald von Bethmann Hollwegi. Tema järglaseks sai Georg Michaelis.
17. juuli – Briti kuninglik perekond võttis Esimese maailmasõja aegses saksavastasuse puhangus Saxe-Coburg-Gotha asemel Windsori nime.
24. juuli – algas Caporetto lahing, milles Austria-Ungari tungis Itaalia vastu välja Piave jõeni.
Pikemalt artiklis August 19174. august – Indias murdis vesi läbi Tigra tammi. Hukkus umbes 1000 inimest.
Pikemalt artiklis September 19173. september – Saksa Keisririigi sõjavägi vallutas Esimese maailmasõja käigus Riia.
Pikemalt artiklis Oktoober 191716. oktoober – Maximilian Kolbe asutas liikumise Militia Immaculatae.
Pikemalt artiklis November 19171. november – Saksamaa riigikantsler Georg Michaelis astus tagasi. Tema järglaseks sai Georg von Hertling.
2. november – Suurbritannia välisminister Arthur Balfour lubas Balfouri deklaratsiooniga sionistliku liikumise esindajale lord Rotschildile Palestiinas maad sionistliku "rahvusliku kodukoha" rajamiseks. Selleks ajaks oli Osmanite riik sealt Briti vägede poolt välja tõrjutud.
7. november – Venemaal toimus Oktoobrirevolutsioon. Bolševikud kukutasid Ajutise Valitsuse ja võtsid võimu.
20. november – Briti armee alustas Cambrai juures mitmesaja tankiga pealetungi Saksa vägedele. Lahingus sai kümneid tuhandeid sõdurit surma ja haavata. Lahing lõppes tulemusteta.
Pikemalt artiklis Detsember 19175. detsember – Sidónio Pais pani Portugalis toime riigipöörde.
6. detsember – Halifaxi plahvatus: Kanadas Halifaxi sadamas plahvatas lõhkeaineprahilaev Mont Blanc. See oli suurim ja laastavaim inimtekkeline plahvatus enne Hiroshima aatomipommi. 2000 inimest sai surma, üle 2000 jäi kadunuks, 9000 sai vigastada ja 25 000 jäi peavarjuta.
8. detsember – pärast 5. detsembri riigipööret lahkus peaminister Afonso Costa Portugalist ning läks Prantsusmaale eksiili. Sidónio Pais sai uueks peaministriks.
12. detsember – Prantsusmaal Modane'is oli rongiõnnetus, milles hukkus vähemalt 543 inimest.
15. detsember – Bessaraabia kuulutas end iseseisvaks Moldova Demokraatlikuks vabariigiks.
Pikemalt artiklis Sündinud 19171. jaanuar – Paul Kees, Eesti pedagoogikateadlane
4. jaanuar – Eugen Piisang, Eesti kergejõustiklane, spordiajaloolane ja -ajakirjanik
11. veebruar – Diuseppe De Santis, Itaalia filmilavastaja (surnud 16. mai 1997)
31. märts – Emil Adolf von Behring, Nobeli füsioloogia- või meditsiiniauhinna laureaat 1901
