Aasta alguses esitati Liivimaa kubernerile taotlus, et asutada Eesti Aleksandrikool.
23. veebruar (vkj 7. märts) – August von Kotzebue immatrikuleeriti Eestimaa rüütelkonda.
29. juuni–2. juuli  (vkj 17.–20. juuni) – Riias toimus balti põllumeeste koosolek. Seal arutati põllumajanduse tulevikku ja otsustati hakata korraldama loomade, põllutöösaaduste ja -masinate kesknäitusi.
21. juuli (vkj 9. juuli) – Venemaa keiser kirjutab alla Balti kubermangude uuele passikorraldusele. Nüüd on talupoegadel märksa suurem liikumisvabadus, ka väljaspool oma kubermangu.
Suvel hakkavad tänu kunstnik Johann Köleri tegevusele tihenema suhted Viljandimaa ja Tallinnas elavate eesti haritlaste vahel. Ühiselt koondutakse grupiks Peterburi patrioodid.
25. detsember (vkj 13. detsember) – asutati Narva Vana-aja Uurimise Selts, mis oli ühtlasi vanim Eesti alal olev baltisakslaste kodu-uurimise selts.
Eesti linnades elas 64 000 tsiviilelanikku (8,7% Eesti rahvastikust). Üle poole neist elanikest elas kolmes Eesti linnas: Tallinnas (u 21 000), Tartus (14 000) ja Narvas (üle 8000 elaniku).
1. jaanuar – Abraham Lincoln kuulutas välja Ameerika Riikide Konföderatsiooni orjade vabastamise (USAs vabastati orjad 1865).
