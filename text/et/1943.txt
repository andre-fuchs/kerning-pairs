27. jaanuar –USA lennukid sooritasid Teise maailmasõja esimese pommirünnaku Saksamaa pihta.
2. veebruar – Stalingradi all 200 000 meest kaotanud Saksa väed alistusid Nõukogude Liidu armeele.
10. juuni – Ungari ajakirjanikLaszlo Biro patenteeris kuuliotsaga pastapliiatsi.
13. juuli – Kurskis peeti Teise maailmasõja käigus kõigi aegade suurim tankilahing, osales 6000 tanki.
9. august – Kaukaasias Karatšai Autonoomses Oblastis toimus nõukogude võimude poolt teostatud karatšaide massiküüditamise esimene laine. 472 inimese väljasaatmine oma kodumaalt oli ettevalmistuseks 2. novembril 1943 toime pandud suurküüditamisele.
2. november – endise Karatšai Autonoomse Oblasti alal pandi toime karatšaide totaalne küüditamine. 67 269 inimest asustati oma etniliselt kodumaalt sunniviisiliselt ümber – peamiselt Kasahstani ja Kõrgõztani
28. ja 29. detsembril toimus totaalne küüditamine Kalmõkkias – kalmõkid asustati oma kodumaalt ümber erinevatesse Siberi piirkondadesse.
4. jaanuar – Tallinnas alustas tööd Eesti Peapank, mille ülesandeks oli anda pikaajalisi krediite sõjas purustatud talude ja ettevõtete ülesehitamiseks.
27. jaanuar – Nõukogude lennuvägi pommitas Tartut. Suuri kahjustusi sai Tartu kunstimuuseum, lisaks hukkus 18 eraisikut (sh professor Teodor Lippmaa).
21. veebruar – toimus "vabaduspäeva" pidulik aktus, mille jooksul kindralkomissaar Karl-Siegmund Litzmann andis 55 talunikule üle akti, mis tõendas neile riigistatud maa tagastamist.
31. märts – Vanemuises mängiti ette eesti esimene ballett: Eduard Tubina "Kratt".
10. mai – Eesti Omavalitsus andis välja korralduse, mille järgi kõrgkoolidesse said õppima minna ainult need, kes olid teinud kas aasta aega riigitööd või läbinud sõjaväeteenistuse.
17. juuli – avaldati Eesti Omavalitsuse juhi Hjalmar Mäe määrus, mis lubas piiramatuks ajaks Omakaitse teenistusse kutsuda 17–45 a. vanuseid meeskodanikke.
24. juuli – Esimese maailmasõja ajal Voroneži evakueeritud Tartu Ülikooli raamatud anti pidulikul aktusel ülikoolile tagasi.
6. august – Saksa sõjavägede peakorteri teates mainiti, et Eesti Vabatahtlike Soomusgrenaderide SS-pataljon "Narva" oli võitlustes Idarindel osutanud erilist vaprust. Pataljon oli hävitanud 34 Punaarmee tanki.
8. oktoober – Moskvas algas eesti kirjanike kongress. Kongressi raames asutati Eesti Nõukogude Kirjanike Liit.
