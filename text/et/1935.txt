26. veebruar – šoti leiutaja Robert Watson-Watt demonstreeris esimest kasutamiskõlblikku radarit.
11. märts – Hermann Göring pani aluse natsliku Saksa õhujõududele – Luftwaffele.
2. aprill – patenteeris Šoti füüsik Sir Robert Watson-Watt radari tööpõhimõtte (radio detection and ranging).
30. juuli – ilmus esimene "Penguini" sarja paberköites raamat (André Maurois' "Ariel"), mis vallandas revolutsiooni raamatuköitmises.
15. september – Nürnbergi seadusega võeti juutidelt kodakondsus, taastati getod ning kuulutati haakristilipp Saksamaa amertlikuks lipuks.
2. jaanuar – Tallinnas algas 3. jaanuarini kestnud II rahvusliku kasvatuse kongress.
4. jaanuar – olümpiavõitjast maadleja Eduard Pütsep läks Riiasse tööle Läti riiklikuks maadlustreeneriks.
5. jaanuar – registreeriti Eesti Veespordi Liidu põhikiri; liidu esimeheks sai Voldemar Puhk.
10. jaanuar – endine Jäneda mõisa valitseja Kustas Tonkmann mõisteti omastamise eest pooleteiseks aastaks vangiroodu, kuid Riigikogu liikmena jäi vabadusse.
12. jaanuar – toimus 11. Tallinna-Tartu linnavõistlus korvpallis, mille esimest korda võitis Tartu meeskond tulemusega 49:32.
17. jaanuar – riigivanem Konstantin Päts teatas riigi- ja omavalitsusjuhtide koosolekul kavatsusest kutsuda põhiseaduse muutmiseks kokku uus Asutav Kogu.
20. jaanuar – lõppes esimene Eesti-Läti maavõistlus kiiruisutamises, mille Läti võitis tulemusega 444,89:461,07. Eesti parim oli Aleksander Mitt, kes sai 500 meetri distantsil teise koha.
22. jaanuar – Rio de Janeiros Fluminense staadionil toimus poksimatš Ervin Klausneri ja itaallasest eksmaailmameistri Primo Carnera vahel. Üritusest võttis osa 50 000 pealtvaatajat. Matši võitis 5. raundis itaallane.
22. jaanuar – riigivanem Konstantin Päts kiitis heaks Karl Terrase algatuse ehitada Eestisse esindusspordihoone.
24. jaanuar – Siseministeeriumi teadaandega avaldati esimesed perekonnanimede kaitseregistrisse kantud nimed: Heling, Maramaa, Kuuskmaa, Kasemäe, Kiviste, Jüriste ja Kigaste.3. veebruar – toimusid I Eesti Talimängud, kus kahel päeval osales spordialadel üle 4000 sportlase.
18. veebruar – toimus uue põhimääruse saanud Kehakultuuri Sihtkapitali Valitsuse esimene koosolek, kus juhatuse esimeheks valiti Karl Terras.22. veebruar – siseminister Karl Einbund eestistas oma nime Kaarel Eenpaluks.
23. veebruar – riigivanem pidas raamatuaasta avamise puhul raadiokõne.3. märts – toimus viimasteks jäänud Eesti jääpallimeistrivõistluste finaal, kus spordiklubi Sport võitis Kalevi tulemusega 7:2.
11. märts – Soome Salpausselkä suusamängud: suusamaratoni (50 km) lõpetas eestlastest vaid Voldemar Treinberg (75. koht); neil mängudel osales esimest korda ka Eesti suusahüppaja: Oskar Veldemann.5. aprill – Eesti jalgpallikoondise uueks peatreeneriks sai uuesti Antal Mally.
7. aprill – toimusid Eesti sisevõistlused tennises, mille võitis Kristjan Lasn.
15. aprill – Tallinnas avati Eesti Panga uus peahoone.3. mai – Vabariigi Valitsus kinnitas Eesti evangeeliumi-luteriusu kiriku põhimäärused.
15. mai – Kopenhaagenis toimusid Euroopa meistrivõistlused Kreeka-Rooma maadluses, kus ainsa medali, pronksmedali sai August Neo.
31. mai – Anton Uesson valiti Insenerikoja esimeheks.2. juuni – Tallinnas Mustpeade Klubis toimus esimene rahvusvaheliselt arvestatav maleturniir Eestis. Turniiril jäi Paul Keres teiseks.
2. juuni – algasid Eesti jalgpalli liiduklassi esivõistlused, kus esimest korda osales kaheksa meeskonda.8. juuni – lõppes Riigi Majandusnõukogu istungjärk.
26. juuni – Riigivanem Konstantin Päts kinnitas Jaan Tõnissoni Tartu Ülikooli ühistegevuse professoriks.2. juuli – Eestisse saabusid külaskäigule Soome kindral Hameli ja 50 Soome ohvitseri.
4. juuli – Briti saadik Edmund Monson esitas oma volitused Riigivanem Konstantin Pätsile.
26. juuli – Postimehe majanduslike raskuste tõttu võttis valitsus Postimehe sekvesteri alla.19. august – riigivanem Konstantin Päts alustas eravisiiti Soome.
15. august – Eesti meremeeste streik.8. september – Estonia kontserdisaalis jagati pidulikul üritusel kirjanikele, teadlastele ja illustraatoritele raamatuaasta auhindu.
11. september – riigivanema otsusega pikendati kaitseseisukorda ühe aasta võrra
24. september – Anton Univer esitas V Riigikogu juhatusele põhiseaduse muutmise ettepaneku, mille järgi Eesti pidi olema iseseisev, rippumatu vabariik, kus riigivõim on riigivanema käes.
25. september – Roomas 29. septembrini kestnud laskmise MM-il võitsid eestlased viis esikohta ja jäid sellega riikide üldarvestuses teiseks.
27. september – Eesti laskurid võitsid Roomas mitu maailmameistritiitlit ning püstitasid mitu maailmarekordit.
27. september – Sõjaringkonnakohtus lõppes vaps-terroristide protsess.15. oktoober – lasti käibele Eesti Vabariigi 20-sendiline metallvahetusraha.
Oktoobris hakkas kirjastus Loodus raamatusarjana välja andma väliskirjanduse tippteosed; esimene oli Anatole France'i "Kuningatar Hanejala praeköök".
Sügisel ilmus A. H. Tammsaare romaan "Ma armastasin sakslast"15. november – Felix Martin valiti Tapa linnapeaks.
30. november – ajalehes Uudisleht avaldati Eesti aasta parimad sportlased: parimaks valiti kergejõustiklane Arnold Viiding.
Novembris-detsembris ilmus mitu tähelepanuväärset kirjandusteost: Marie Underi luulekogu "Kivi südamelt", August Gailiti romaan "Isade maa" jt.5. detsember – nuntsius Antonio Arata esitas oma volitused riigivanem Konstantin Pätsile.
31. detsember – aastavahetuse kõnes tegi Riigivanem Konstantin Päts teatavaks enda kavatsuse korraldada põhiseaduse muutmise küsimuses rahvahääletus.
