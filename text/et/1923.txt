26. aprill – Prints Albert abiellus Lady Elizabeth Bowes-Lyon Westminster Abbeys.
18. juuni – purskas Etna vulkaan Itaalias, mille tõttu jäi 60 000 inimest koduta.
6. juuli – jõustus NSV Liidu põhiseadus, mille kohaselt oli Nõukogude Sotsialistlike Vabariikide Liit demokraatlik föderatiivne riik ning kõrgeimaks võimuks rahvas. Sellega oli uue riigi moodustamine ametlikult lõpule jõudnud.
24. juuli – Türgi ning Itaalia, Jaapani, Kreeka, Prantsusmaa,  Rumeenia, Serbia-Horvaatia-Sloveenia ja Suurbritannia  vahel sõlmiti Lausanne'i rahu.
1. november – Bruno Lucander asutas ettevõtte Aero O/Y, mis sai Finnairi eelkäijaks.
8. november – Adolf Hitler korraldas Münchenis õlleputši nime all tuntud ebaõnnestunud riigipöördekatse.
6. jaanuar – toimusid Eesti I meistrivõistlused males, mille võitis Paul Rinne.
22. jaanuar – liikluseks avati 44 km pikkune Riisselja-Orajõe kitsarööpmeline raudtee.
24. jaanuar – Balti Päästeselts tutvustas Saksamaalt ostetud Eesti uusimat aurikut "Eestimaa".
27. jaanuar – tõstja Voldemar Noormägi püstitas Narvas uue maailmarekordi kergekaalus (kuni 67,5 kg) kahe käega surumises, kui ta surus üles 88,5 kg.
15. veebruar – Helsingis oli Eesti jääpallimeeskonna esimene maavõistlus, kus võideti Saksamaad 10:0.
17. veebruar – algas 19. veebruarini kestnud rahvahääletus avalike algkoolide seaduse muutmiseks. Hääletuse tulemusena nt lisandus õppekavasse usuõpetus.
17. veebruar – Eesti kaotas esimese jääpallimaavõistluse Soomele, skoor jäi 0:22.
24. veebruar – järgmise päevani kestnud raamatukogutööliste kongressi käigus pandi alus Eesti Raamatukoguhoidjate Ühingule.
9. juuni – Eesti apostlik õigeusu kirik hakkas alluma Konstantinoopoli patriarhile, säilitades siiski laialdase autonoomia.
24. juuni – Kaunases toimus Eesti-Leedu maavõistlus jalgpallis, milles Eesti võitis 6:0. See oli ühtlasi Eesti esimene võit jalgpallimaavõistlustel; see oli Eesti 6. maavõistlusmäng.
16. september – Tartus toimus esimene Balti riikide üliõpilaste olümpia. See oli SELLi mängude eelkäija.
19. september – Tallinnas toimus Eesti esimene jalgpalli maavõistlus Nõukogude Liiduga; Eesti kaotas 4:2.
1. oktoober – Tallinnas Nõmmel hakati õpetama politsei ja piirivalve tarvis teenistuskoeri.
3. oktoober – Tallinnas avati 21. algkooli hoone, mis oli esimene koolimaja kaheteistkümnest, mille ehitamise linnavalitsus oli hädavajalikuks pidanud.
20. oktoober – avati 17 km pikkune Valga ja Koikküla vaheline kitsarööpmeline raudtee, mis tegi Eestil võimalikuks kahe asula vahel liiklemiseks mitte kasutada Läti alal kulgevat raudteed.
16. november – algasid kaks päeva kestnud Eesti esimesed meistrivõistlused poksis.
20. november – kohtus esineb esimese Eesti naiskaitsjana vannutatud advokaadi abi Fanni-Benita Lippand.
14. detsember – asutati Eesti Käsipalliliit (sinna kuulusid nii korv- kui võrkpall).
28. detsember – Tartus toimus 29. detsembrini kestnud I üleriiklik hariduskongress. Kongressil pandi alus Eesti Haridusliidule.
6. november – Aleksandra Tšudina, Nõukogude Liidu kergejõustiklane ja võrkpallur
