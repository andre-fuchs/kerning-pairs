1. märts (vkj 21. veebruar) – Krimmi sõja alguse tõttu kuulutati Tallinnas välja sõjaseisukord.
5. märtsi (vkj) Keiserliku 3. ukaasiga kuulutati sõjaseisukord välja Eestimaa ja Liivimaa kubermangus. Ülemjuhatajaks Eestimaal määrati aide-de-camp kindral Berg ja Liivimaal aide-de-camp kindral krahv Suvorov.
Maikuus hakkasid estofiilid Friedrich Nikolaus Russow ja Johann Daniel Petenberg avaldama trükist "Tallinna kodaniku raamat oma sõpradele maale". Trükis kajastas Krimmi sõjaga seotud teateid eesti maarahvale.
Krimmi sõda: juunikuus tulistasid Inglise kahuripaadid paar korda Tallinna ja põhjarannikule maabus mitu dessanti, kes hävitasid kasakakordoneid.
11. oktoober (vkj 29. september) – Märjamaa kihelkonnas Kuudal avati Kuuda vallakooliõpetajate seminar.
5. november – Briti ja Prantsuse väed lõid Krimmi sõjas Inkermani lahingus Vene armeed. Lahingus hukkus 12 000 vene sõdurit.
