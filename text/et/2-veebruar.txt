2. veebruar on Gregoriuse kalendri 33. päev. Juliuse kalendri järgi 20. jaanuar (1901–2100).
1833 – Helme kihelkonna talupoeg Mats Erdell, kes oli vilja- ja linaäriga rikkaks saanud, ostis ära Roobe mõisa pantkirjad ja sai seeläbi mõisa tegelikuks valdajaks. Pärast rüütlimõisate omamise vabaksandmist kõigi seisuste liikmetele ostis tema poeg Hans Erdell 1867. aastal Roobe mõisa päriseks ja temast sai esimene eesti soost rüütlimõisaomanik.
1919 – Tartu kliinikus suri Paju lahingus raskelt haavata saanud Vabadussõja kangelane Julius Kuperjanov.
1936 – Eesti meistrivõistlused vabamaadluses olid esimest korda maakohas – Kohilas.
1937 – Tallinna Majaomanike Panga valminud hoones alustas tegevust Eesti modernseim kohvik Kultas.
1939 – Šveitsi saadik Karl Egger esitas oma volitused Vabariigi President Konstantin Pätsile.
1942 – saksa keel kuulutati okupeeritud idaaladel (sh Eestis) ametlikuks riigikeeleks. Siiski kindralkomissariaatide piires võis paralleelselt kasutada ka kohalikke keeli.
1944 – Teine maailmasõda: Punaarmee ületas Narva jõe, rajades mitu platsdarmi Narva-äärsetele aladele.
1948 – Stockholmis võeti vastu Eesti Rahvusnõukogu statuut ja moodustati Eesti Rahvusnõukogu Presiidium, mille etteotsa valiti August Rei.
1990 – Tartu rahulepingu 70. aastapäev. Tallinna Linnahalli kogunes Eesti NSV kõigi tasandite rahvasaadikute täiskogu, kus kiideti heaks deklaratsioon Eesti riikliku iseseisvuse kohta.
1994 – Tallinna tuli NATO missioon, kes tutvustas algatuse "Partnerlus rahu nimel" võimalusi ja eesmärke. Samuti uuriti Eesti valmisolekut osalemaks selles programmis.
1995 – Eesti Vabariigi välisministeeriumi, Jaan Tõnissoni Instituudi ja Tartu Ülikooli lähiajaloo õppetooli korraldusel toimus Tartus Tartu rahulepingu 75. aastapäeva puhul teaduskonverents.
1995 – välisminister Jüri Luik kirjutas Strasbourgis alla Euroopa Nõukogu rahvusvähemuste kaitse raamkonventsioonile.
1996 – Eesti ja Venemaa vahetasid Tallinnas 1994. aasta juulilepete ratifitseerimiskirju. Hiljem leping jõustus.
2005 – Tallinna piiskoplikus Toomkirikus pühitseti pidulikul jumalateenistusel ametisse järgmine EELK peapiiskop – Andres Põder.
2015 – Tallinna piiskoplikus Toomkirikus pühitseti pidulikul jumalateenistusel ametisse järgmine EELK peapiiskop – Urmas Viilma.
1348 – Saksa ordu Leedu sõjad: Saksa ordu võitis Strėva lahingus kaks korda suuremat Leedu väge.
1536 – Hispaania maadeavastaja Pedro de Mendoza rajas Puerto de Nuestra Señora Santa María del Buen Ayre linna ehk tänase Buenos Airese.
1556 – Hiinas toimus ajalooliselt enim ohvreid nõudnud Shaanxi maavärin. Katastroofis hukkus umbes 830 000 inimest.
1653 – Nieuw Amsterdam (praegu New York), kus tollal elas 800 inimest, sai Hollandilt linnaõigused.
1709 – Alexander Selkirk pääses laevahukust üksikule saarele, saades nii Robinson Crusoe prototüübiks.
1808 – Prantsuse väed okupeerisid Rooma, kuna paavst Pius VII ei tunnustanud Napoli kuningriiki ning ei soovinud ühineda prantslaste liiduga Suurbritannia vastu.
1848 – California kullapalaviku ajal randus San Franciscos esimene laev Hiina väljarändajatega.
1918 – Lenini juhitud Rahvakomissaride Nõukogu andis välja dekreedi kiriku lahutamisest riigist ja kooli lahutamisest kirikust.
1943 – Teine maailmasõda: lõppes Stalingradi lahing, Saksamaa 6. armee kapituleerus, Stalingrad langes Punaarmee kätte, 91 000 Saksa sõdurit võeti vangi.
1955 – Nõukogude Liidus Kasahstanis Tjuratami asunduse lähedal alustati mandritevaheliste rakettite testpolügooni ehitust, millest kasvas välja Baikonuri kosmodroom.
1959 – Venemaal toimus Djatlovi kuru intsident (üheksa kaugmatkajat hukkus teadmata põhjusel).
1974 – Kambodža pealinna Phnom Penhi piiravad kommunistid pommitasid linna, hiljem teavitas valitsus, et kokkupõrkes hukkus 17 inimest.
1977 – Lääne-Saksamaa valitsus kiitis heaks plaani, mille kohaselt saadeti Indoneesiasse ja Türgisse ligi 625 miljoni Ameerika dollari väärtuses allveelaevu, rakette ja tanke.
1990 – Lõuna-Aafrika Vabariigi president Frederik Willem de Klerk tühistas Aafrika Rahvuskongressi tegutsemiskeelu.
1991 – Afganistanis ja Pakistanis toimus maavärin. Hukkus vähemalt 109 ja kannatada sai üle 30 inimese.
1993 – Kabulis toimus Afganistani mässuliste raketirünnak, milles hukkus 72 inimest.
1995 – Kairos kohtusid Iisraeli, Jordaania, PVO ja Egiptuse liidrid, kus püüti taaskehtestada Iisraeli-Palestiina lepinguid.
1997 – Sri Lanka kirdeosa sõjaväebaasi ründasid tamili mässulised, hukkus umbes 48 inimest.
1998 – Filipiinide lõunaosas kukkus alla lennukompanii Cebu Pacific Air reisilennuk, õnnetuses hukkusid kõik 104 reisijat.
2009 – hüperinflatsiooni tõttu viidi Zimbabwes läbi rahareform: neljas Zimbabwe dollar võrdus triljoni kolmanda Zimbabwe dollariga.
2009 – Venemaal korraldas noorteorganisatsioon Naši Moskvas Eesti saatkonna ees meeleavalduse pronksiöö korraldamises süüdistatud isikute toetuseks.
2011 – Sudaani valitsus teatas, et aktsepteerib Lõuna-Sudaani iseseisvusreferendumi tulemusi.
Pikemalt artiklis Sündinud 2. veebruaril1455 – Hans, Taani, Norra ja Rootsi kuningas
1926 – Valéry Giscard d'Estaing, prantsuse poliitik, Prantsusmaa president 1974–1981
2011/2012. aasta talve madalaim õhutemperatuur −29,4 °C Jõgeval. Eelmine talve külmarekord oli registreeritud 31. jaanuaril
