18. august on Gregoriuse kalendri 230. (liigaastal 231.) päev. Juliuse kalendri järgi 5. august (1901–2099).
1642 – Sõmerpalu mõisnik ehitas Võhandu jõele vesiveski, mis põhjustas talupoegade seas suure vastuhaku. Talupojad pidasid Võhandu jõge pühaks ja vesiveski ehitamist pidasid nad jõe rüvetamiseks. Talupojad põletasid veski maha. Talupoegade korralekutsumiseks saadeti sinna sõjavägi.
1743 – Turu rahu Venemaa ja Rootsi vahel kinnitas Uusikaupunki rahulepingu sätteid. Rootslaste katse Põhjasõjas Venemaale läinud provintse sõjaga tagasi võita oli lõppenud lüüasaamisega.
1906 – Toompea lossi aias lasti sõjakohtu otsusel maha 18 sama aasta 20. juunil Tallinna reidil seisval õppelaevastiku ristlejal Pamjat Azova aset leidnut ülestõusukatse juhti.
1934 – Satserinna vallavolikogu otsustas kaks viimast vallavalitsuse koosseisu kohtu alla anda.
1993 – algas Maailmapanga missioon, mille käigus tutvuti Eesti sotsiaalsete olude ja probleemidega.
1999 – esimese Maapanga töötajana mõisteti süüdi kassapidaja Maire Oeselg, keda süüdistati kassast üle poole miljoni krooni väljavõtmises.
2000 – Võru maavanem Robert Lepikson esitas lahkumisavalduse, süüdistades valitsust haldusreformiga venitamises.
0293 eKr – arvatavasti pandi sel päeval alus vanimale teadaolevale Venuse templile.
1587 – Roanoke'i koloonias sündis Virginia Dare, inglise vanemate esimene laps Ameerika mandril.
1812 – 1812. aasta isamaasõda: lõppes Smolenski lahing. Napoleoni sõjavägi võitis Michael Andreas Barclay de Tolly juhitud Vene Läänearmeed.
1966 – Pekingis Tiananmeni väljakul toimus esimene suur sadade tuhandete osalejatega hungveipingide (punavalvurite) miiting. Kohal viibis ka Hiina kommunistlik liider Mao Zedong.
2017 – Maroko kodanik Abderrahman Bouanane pussitas Soomes Turu kesklinnas surnuks kaks inimest ja haavas kaheksat.
Pikemalt artiklis Sündinud 18. augustil1750 – Antonio Salieri, itaalia helilooja
