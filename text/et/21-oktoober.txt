21. oktoober on Gregoriuse kalendri 294. (liigaastal 295.) päev. Juliuse kalendri järgi 8. oktoober (1901–2099).
1933 – Paavsti esindaja Antonio Arata esitas oma volitused Välisiministri kohustetäitjale Peeter Kurvitsale.
1933 – Tartu Ülikooli rektorile Johan Kõpule esitati 315 allkirjaga üliõpilaste märgukiri Alfred Isaaci professoriks valimise vastu, kuna see "Drang nach Osteni" väljendusena annaks uut vett saksa marurahvuslaste veskile ja tähendaks saksa orientatsiooni kõvendamist eesti tulevasis majandusteadlasis ja muudaks Eesti "Hitlerlandiks", Saksa asumaaks.
1983 – Tallinnas toimus tulekahju remondisolevas Eesti Draamateatris. Tuleroaks sai peaaegu valmis vaatesaal ja sulasid kallid kristall-lühtrid. Väidetavalt põhjustas põlengu järelevalveta jäetud prožektori lõhkemine.
1987 – Võru surnuaial toimus umbes 3200 osavõtjaga Vabadussõjas langenute mälestusmiiting. Hiljem suundus umbes 1000-inimeseline rahvahulk Võru kesklinna, kolonni eesotsas kanti sinimustvalget lippu.
1990 – Eesti Vabariigi presidendi Konstantin Pätsi põrm maeti ümber Tallinna Metsakalmistule.
1097 – Esimene ristisõda: algas Antiookia piiramine, mis kestis kuni järgmise aasta 2. juunini.
1520 – Fernão de Magalhães avastas väina, mis hiljem hakkas kandma tema nime (Magalhãesi väin).
1600 – Tokugawa Ieyasul õnnestus Sekigahara lahingus kindlustada Tokugawa dünastia ülemvõimu Jaapanis. Lahing tähistab Sengoku-perioodi lõppu ning Edo-perioodi algust.
1805 – Kolmanda koalitsiooni sõda: Trafalgari lahing, Prantsusmaa kaotas merejõuna tähtsuse.
1872 – Suurbritannia ning USA poolt vahendajaks kutsutud Saksamaa keiser Wilhelm I otsustas Washingtoni territooriumi ja Briti Columbia vahel asuvad San Juani saared anda USAle. Ning lõpetas sellega kaksteist aastat väldanud Seasõja.
1915 – Ameerika Telefoni- ja Telegraafikompanii (AT&T) võttis esmakordselt otsese raadiotelefoniühenduse üle Atlandi ookeani.
1918 – loodi Venemaa SFNV ja NSVL sõjaväeluure, mis erinevate nimede all – Razvedupr ja GRU tegutseb tänaseni.
1944 – Teine maailmasõda: kolm nädalat kestnud lahingu järel vallutasid liitlased esimese Saksamaa suurlinnana Aacheni.
Pikemalt artiklis Sündinud 21. oktoobril1772 – Samuel Taylor Coleridge, inglise luuletaja
Pikemalt artiklis Surnud 21. oktoobril1805 – Horatio Nelson, Briti viitseadmiral
