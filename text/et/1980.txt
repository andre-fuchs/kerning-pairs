5. aprill – Eurovisiooni lauluvõistluse võitis Iirimaa lauluga "What's Another Year".
19. juuli – Moskvas algasid XXII olümpiamängud, mida boikoteeris üle 40 riigi, protestides Nõukogude Liidu armee sissetungi vastu Afganistani.
20. juuli – Tallinnas avati Moskva olümpiamängude purjeregatt, mis kestis 30. juulini.
2. august – Bologna pommiplahvatus: Itaalias Bologna raudteejaamas toimus pommiplahvatus, milles hukkus 85 inimest ja vigastada sai üle 200.
Raadiojaama Ameerika Hääl jaanuaris eetrisse antud saadetes suurenes märgatavalt Eesti ajalugu ja nõukogudevastast vastupanuliikumist käsitlevate esinemiste arv.
24. veebruar – mitmes Eesti kohas (nt Tartu Toomkiriku juures) oli välja pandud sinimustvalge lipp.
Juunis ja juulis said Tallinnas teiste seas valmis ümber ehitatud Pirita magistraaltee, Pirita Olümpiaspordikeskus, hotell Olümpia, uus Tallinna lennujaama hoone.
20.–30. juuli – Moskva olümpiamängude raames peeti Tallinnas olümpiamängude purjeregatt (vaata purjetamine 1980. aasta suveolümpiamängudel).
29. juuli – NLKP Keskkomitee võttis vastu otsuse, millega lubati tähistada 1982. aastal Tartu ülikooli 350. aastapäeva.
1. september – selle õppeaasta algul loeti üles 539 üldhariduskooli (kokku 198 500 õpilasega), 48 õhtust üldhariduskooli, 25 kutsekeskkooli, 36 kutsekooli, 37 keskeriõppeasutust ja 6 kõrgkooli.
22. september – Tallinnas puhkesid spontaansed koolinoorte rahutused, ligikaudu 500 õpilast läks rongkäigus Dünamo staadionilt kesklinna, kus nad laiali aeti.
1. oktoober – organiseeritum noorte meeleavaldus suurema osavõtjaskonnaga Tallinna kesklinnas, nõuti venestamispoliitika lõpetamist; meeleavaldajad aeti jõuga laiali.
4. oktoober – Tallinnas Balti jaamas toimus rongiõnnetus, milles hukkus 9 ja vigastada sai 46 inimest.
28. oktoober – 40 haritlase avalik kiri Eesti NSV-st ajalehtedele Pravda, Rahva Hääl ja Sovetskaja Estonija venestamispoliitika vastu. Adressaadid kirja ei avaldanud, kuid see ilmus Lääne trükistes ja välisringhäälingus, Eestis levis käsikirjaliselt.
