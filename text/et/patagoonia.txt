Patagoonia on piirkond Lõuna-Ameerika lõunaosas, paikneb Colorado jõest (teise arvamuse järgi Rio-Negro ja Limai jõest) Argentinas ja Bío-Bío jõest Tšiilis lõunas. Mõnikord peetakse Tulemaad ka Patagoonia osaks. 
Patagoonia on hõredasti asustatud, rahvastiku keskmine tihedus on umbes 2 inimest ruutkilomeetri kohta. 
Looduslikult on Patagoonia rohtla, nn pampa. Tšiili osa on niiske ja jaheda kliimaga. Argentina osa on kuiva kliimaga, sest sajab peamiselt Andide tuulepealsetel läänenõlvadel. Tihti puhuvad tugevad tuuled. 
