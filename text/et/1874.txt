13. jaanuar (vkj 1. jaanuar) – avalikustati manifest üldisest sõjaväekohustusest, kus oli kirjas, et kõigist seisustest isikutele alates 21. eluaastast määratakse 15-aastane teenistusaeg. Haritud meestel oli teenistusaeg lühem. Noorsõdurid valiti välja liisutõmbamisega.
21. jaanuar (vkj 9. jaanuar) – asutati vene õppekeelega Tallinna Tütarlaste Progümnaasium, mis täieõiguslikuks gümnaasiumiks sai 1881. aastal.
10. august - Carl Robert Jakobson korraldas oma Kurgja talus Eesti esimese künnivõistluse.
15. november (vkj 3. november) – Narvas alustab tegevust laulu- ja mänguselts Ilmarine.
Ilmuma hakkas "Eesti Kirjameeste Seltsi aastaraamat". Seda loetakse esimeseks eestikeelseks teaduslikuks perioodikaväljaandeks.
