20. jaanuar (ukj) – Tallinnas Šnelli tiigil toimusid Eesti esimesed ametlikud võistlused kiiruisutamises. Võistlused võitis Artur Kukk.4/17. veebruar – Wilhelm von Krause immatrikuleeriti Eestimaa rüütelkonda.
30. aprill (vkj 17. aprill) – seoses Rootsi kuninga läbisõiduga Eestist, vändati eesti esimene dokumentaalfilm.
9. mai (vkj 26. aprill) – Rootsi kuningas Gustav V, kes oli 17. aprillil (vkj) sõitnud Tallinna kaudu Peterburi Rootsi printsi Wilhelmi laulatusele, saabus hommikul taas Tallinna ning veetis päeva, külastades Mustpeade maja, toomkirikut, Aleksander Nevski peakirikut ja Russalka mälestussammast. Lõppes ka 17. aprillist (vkj) kestnud Rootsi sõjalaevastiku visiit Tallinna.
9.–11. juuni (vkj 27.–29. mai) – Tallinnas toimus Suurbritannia ja Iirimaa Ühendkuningriigi kuninga Edward VII ja Venemaa keisririigi keisri Nikolai II kolmepäevane kohtumine.
22. august (vkj 9. august) – Jakob Vestholm sai õiguse asutada oma eraalgkooli alusel progümnaasiumi kursusega poeglastekool.
Septembris avati Tartu eraülikool, kus sai õppida arsti- ja füüsika-matemaatikateaduskonnas.
Septembris avati Tartu kõrgemad naiskursused, kus õppida sai ajaloo-keele ning õigusteaduse osakonnas.
17. oktoober (vkj 4. oktoober) – kui Venemaa peaminister Pjotr Stolõpin kuulis, et Venemaa mõju Balti kubermangudele on nullilähedane, siis alustati laiaulatusliku plaani ("Abinõud vene mõju kinnistamiseks ja säilitamiseks Baltimaadel") väljatöötamist.
Novembris etendus Estonia teatris ooper Konrad Kreutzeri "Öömaja Granadas". See on ühtlasi esimene ooperietendus eesti teatris.Tallinna sadamas hakkas tööle esimene Eesti ala raadiojaam: Balti laevastiku raadiojaam.
12. jaanuar – Bakuus Tagijevi teatris tuli esmaettekandele Üzeyir Hacıbəyovi ooper "Leili ja Medžnun", mis on esimene Aserbaidžaani ja islamimaailma ooper üldse.
20. juuni – Ida-Siberit tabas võimas plahvatus, mida tunti Euroopaski; arvatavasti oli tegemist meteoriidiga (Tunguusi meteoriit).
26. juuli – USA-s loodi Juurdlusbüroo (alates 1. juulist 1935 Föderaalne Juurdlusbüroo (FBI)).
