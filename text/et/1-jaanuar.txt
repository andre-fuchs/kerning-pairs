1. jaanuar on Gregoriuse kalendri esimene päev. Aasta lõpuni on jäänud 364 päeva, liigaastal 365 päeva. Juliuse kalendris 19. detsember (1901–2099). Rooma kalendris jaanuari kalendid.
1573 – Paide piiramise käigus langes Ivan Julma lähim nõuandja, opritšnina rajaja Maljuta Skuratov
1906 – selle päeva hommikul toimus Läänemaal Velisel karistussalga ja talupoegade vahel kokkupõrge, milles hukkus 5 ja raskesti sai haavata 10 talupoega. Sellest päevast algas Eestis karistussalkade tegevus.
1927 – Eesti poksija Ervin Klausner kaotas Brasiilias oma esimese matši, kui Portugalist pärit Jose Santa lõi ta teises raundis nokauti.
1933 – majanduskriis on haripunkti jõudmas: registreeritud töötuid on 26 000. Töötute abistamiseks hakati kõikidelt tööstus- ja kaubandusettevõtetelt nõudma nn kriisimaksu.
1935 – soomlased avaldasid kõigi aegade amatöörmaadlejate maailma edetabeli, milles eestlastel oli kaks esikohta: parim kärbeskaallane Eduard Pütsep ja raskekaallane Kristjan Palusalu. Peale selle hinnati elukutselistest parimaks Georg Lurich Aleksander Abergi ees.
1938 – jõustus uus ülikoolide seadus, asutati Tartu Ülikooli majandusteaduskond, Tallinna Tehnikainstituut nimetati Tallinna Tehnikaülikooliks.
1942 – Soomest saabus Tallinna 400 eesti sõjavangi, nende hulgas Kristjan Palusalu.
1959 – töönduskooperatsioon korraldati ümber; selle käigus läksid vastavad ettevõtted riigi kätte.
1961 – toimus rahareform, mille käigus 1947. aasta rahatähed vahetati välja kursiga 10 : 1.
1995 – kinnitati 18. juulil 1994 sõlmitud Baltimaade ja Euroopa Liidu vaheline vabakaubandusleping.
1998 – murdmaasuusataja Kristina Šmigun murdis Otepääl rangluu, kui ta mootorsaaniga sõites kukkus vastu puud. See murd tegi küsitavaks tema osalemise Nagano taliolümpiamängudel.
2014 – Elron võttis üle kõik Edelaraudtee rongiliinid Stadler FLIRT-i diiselrongidega.
1527 – horvaadi aadlikud valisid Ferdinand I Horvaatia kuningaks, riigi sisuline liidendamine Austriaga.
1863 – Abraham Lincoln kuulutas välja Ameerika Riikide Konföderatsiooni orjade vabastamise (USAs vabastati orjad 1865).
1933 – jagati Burkina Faso Prantsuse Sudaani, Elevandiluuranniku ja Nigeri vahel.
1942 – Teise maailmasõja liitlasvägesid nimetati esimest korda ametlikult United Nations.
1983 – ARPANET võttis kasutusele Interneti protokolli, pannes alguse Internetile.
1992 – George H. W. Bush esines esimese USA presidendina Austraalia parlamendi ees.
