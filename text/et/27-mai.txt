27. mai on Gregoriuse kalendri 147. (liigaastal 148.) päev. Juliuse kalendri järgi 14. mai (1901–2099).
1742 – Kriimani mõisas valmis hernhuutlaste Kriimani palvemaja, kus hakati korraldama ka lugemise ja kirjutamise õppetunde nii noortele kui ka vanadele.
1842 – Tartu kaupmees E. W. Wegener tegi oma aurulaevaga esimese reisi Tartust Pihkvasse (veetee avati 1842. aastal). Reis kestis 12–14 tundi.
1917 – Rakveres asutati Eesti Kooliõpetajate Keskliit. Esimeheks valiti Peeter Põld.
1922 – Tallinnas avati esimene autobussiliin marsruudil Vene turg-Tartu maantee.
1987 – Erika Salumäe püstitas Moskvas Krõlatskoje sisetrekil maailmarekordi 200 m lendstardist sõidus ajaga 11,373 sekundit.
1988 – ajaleht Pärnu Kommunist avaldas Pärnu Metsakombinaadi inseneri Vladimir Dombrovski üleskutse EKP Keskkomiteele ja Eesti NSV töötajatele. Dombrovski kinnitas, et tema taga on organisatsioon "Internatsionaalse ühtsuse ja kõikide rahvaste vendluse kaitse keskus".
1993 – toimus tegevust taasalustanud Riigikohtu üldkogu esimene avalik istung Tartu raekojas.
1995 – Tallinnas toimus Eesti ajaloo suurim pangarööv: relvastatud 25–30-aastane eesti keelt kõnelev mees röövis Hansapanga peamajast Tallinnas Liivalaia tänaval 2,3 miljonit krooni.
1996 – sadakond relvastatud Tartu kaitseliitlast võttis omavoliliselt enda valdusse Eesti Põllumajandusülikooli peahoone Tartus Riia mäel, malevlased takistasid jõuga õppejõudude ja üliõpilaste sissepääsu hoonesse.
1703 – Neeva ääres pandi nurgakivi Peeter-Pauli kindlusele – seda loetakse Peterburi linna asutamiseks.
1926 – Prantsuse-Hispaania üksused alistasid pärast mitmekuiseid võitlusi Rifi vabariigi väed. Hoolimata Haagi konventsiooni maasõja pidamise korrast kasutati ka sinepigaasi.
1942 – Prahas tulistati Riigi Julgeoleku Peaameti juhti ja Böömi- ja Määrimaa Riigiprotektoraadi riigiprotektorit Reinhard Heydrichit. Ta suri saadud vigastustesse sama aasta 4. juunil.
1997 – Pariisis allkirjastati NATO-Vene alusakt vastastikuseks suhtlemiseks, koostööks ja julgeolekuks.
Pikemalt artiklis Surnud 27. mail1606 – Dmitri Ivanovitš (Vale-Dmitri I), Vene tsaar
