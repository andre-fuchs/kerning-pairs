9. jaanuar (vkj 28. detsember) – jõustus "Seadus Venemaa Evangeelse Luteriusu Kirikule", millega asutati Peterburi Kindralkonsistoorium, kellele hakkasid alluma kõik Eesti alal olevad luterlikud konsistooriumid.
2. veebruar (vkj 21. jaanuar) – Helme kihelkonna talupoeg Mats Erdell, kes oli vilja- ja linaäriga rikkaks saanud, ostis ära Roobe mõisa pantkirjad ja sai seeläbi mõisa tegelikuks valdajaks. Pärast rüütlimõisate omamise vabaksandmist kõigi seisuste liikmetele ostis tema poeg Hans Erdell 1867. aastal Roobe mõisa päriseks ja temast sai esimene eesti soost rüütlimõisaomanik.
8. veebruar (vkj 27. jaanuar) – Nikolai I käsul anti Sindi riigimõisad rendile tööstur Johann Christoph Wöhrmannile eesmärgiga, et ta Poolas oleva kalevivabriku Sindisse tooks.
