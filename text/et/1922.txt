9. juuli – hilisem Tarzani osatäitja Johnny Weissmüller ujus esimese inimesena 100 meetrit alla ühe minuti, saavutades tulemuseks 58,6 sekundit.
28. august – New Yorgi raadiojaam WEAF andis eetrisse kõigi aegade esimese raadioreklaami, firma Queensboro Realty 10-minutilise kinnisvarareklaami.
25. oktoober – fašistid marssisid Rooma ja Itaalia kuningas nimetas Benito Mussolini peaministriks.
4. november – Howard Carter avastas Egiptuses Luxori lähistel Kuningate orus Tutanhamoni haua.
8. jaanuar – Harjumaa meistrivõistlustel iluuisutamises osalesid paarissõidus 1920. aasta olümpiavõitjad Soomet esindanud Ludowika ja Walter Jakobsson.
29. jaanuar – Eesti meistriks kiiruisutamises tuli esimest korda Aleksander Mitt, sest favoriit Christfried Burmeister võistles samal ajal Riias, võites rahvusvahelise karika.11. märts – Stockholmis lõppesid maailmameistrivõistlused Kreeka-Rooma maadluses. Eestit esindas kaks maadlejat, kellest [[Eduard Pütsepp sai hõbemedali; see oli ühtlasi Eesti esimene medal maailmameistrivõistlustelt pärast riigi iseseisvumist.
26. märts – toimusid Eesti meistrivõistlused raskejõustikus; osales 82 sportlast.1. aprill – Tartus avati lastekliinik, mis oli ühtlasi Eesti esimene spetsiaalselt lastehaiguste raviks mõeldud asutus.
1. aprill – Tallinnas toimus esimene suurem korvpallimatš, kus Tallinna NMKÜ võitis Tartu NMKÜd 13:0.
21. veebruar – kunstiajaloo professor Tor Helge Kjellin asutas Tartu Ülikooli kunstiajaloo õppetooli juurde kunstiajaloo kabineti.
12. aprill – registreeriti Hobuseasjanduse ja -Arendamise Armastajate Ühing, mis oli Eesti Ratsaspordi Liidu eelkäija.
21. aprill – Tallinnas toimus noorseppade (Noorseppade ühing) esimene üleriiklik kongress.
29. aprill – Tallinnas algasid tõstmise maailmameistrivõistlused, kus maailmameistriks krooniti kolm Eesti sportlast: Alfred Neuland, Saul Hallap ja Harald Tammer.
30. aprill – Tallinnas Estonia teatrisaalis lõppesid kaks päeva väldanud tõstmise maailmameistrivõistlused.14. mai – Tallinnas toimusid Eesti esimesed meistrivõistlused murdmaajooksus.
27. mai – Tallinnas avati esimene autobussiliin marsruudil Vene turg – Tartu maantee.10. juuni – Tallinnas avati 19. juunini kestnud kaubandus-tööstusnäitus.
21. juuni – pärast pikemaid vaidlusi võttis Riigikogu vastu riigilipu seaduse.10. juuli – asutati Eesti Tenniseliit.28. august – ilmus Eesti esimese kõmulehe (Esmaspäev) esimene number.12. september – Tallinnas avati pidulikult Riigikogu hoone. See oli Eugen Habermanni ja Herbert Johansoni projekti kohaselt ümber ehitatud Toompea lossi tiivast, kus kuni 1917. aastani oli asunud vangla.
13. september – registreeriti Eesti Kirjanikkude Liit, mille esimeheks valiti Friedebert Tuglas.
24. september – Eesti pidas maha esimese jalgpallimatši Lätiga; mäng lõppes 1:1.
29. september – algas turbakütusel töötava Ellamaa elektrijaama ehitamine.8. oktoober – moodustati Eesti Kirjanikkude Liit.
22. oktoober – Tondi sõjakooli laskeplatsil toimusid Eesti esimesed laskevõistlused.30. november – pärast pikemaid vaidlusi andsid soomlased eestlastele jäämurdja "Väinämöinen" (hilisema nimega "Suur Tõll").7. detsember – Riigikogu võttis vastu avalikkude keskkoolide seaduse. Seaduse järgi järgnes 6-klassilisele algkoolile 5-klassiline gümnaasium. Gümnaasium oli ühtluskooli teine aste ning gümnaasiumis õppimine oli vabatahtlik ja tasuline.
26. detsember – Estonia teatrimajas algasid Eesti esimesed meistrivõistlused males.
Detsembris andis Noor-Eesti kirjastus välja Gustav Suitsu luulekogu "Kõik on kokku unenägu".Selle aasta kirjandusmaastiku oluline sündmus on ka Anton Hansen Tammsaare romaani "Kõrboja peremees" ilmumine.
Sellel aastal avati esimesed regulaarsed bussiliinid. Linnaliinid avati Tallinnas, Tartus ja Viljandis. Maaliinidest käivitus nt Märjamaa-Ristipere ja Tartu-Võru liin.Abja mõisas asunud õppeasutuses hakati õpetama kultuurtehnikat.
