17. jaanuar – veidi aega pärast starti Canaverali neeme kosmodroomilt plahvatas kanderakett Delta II koos lastiks olnud satelliidiga GPS IIR-1.
28. veebruar – toimus tulevahetus kahe raskelt relvastatud pangaröövli ja Los Angelese politsei vahel (North Hollywoodi tulevahetus).
1. märts – Münchenis avaldas 5000 neonatsi meelt näituse vastu, millel demonstreeriti armee osalust Teise maailmasõja veretöödes.
15. märts – avati näitus, kus näidati Jack Kevorkiani 13 maali, mis kujutasid maharaiutud päid, mõranenud koljusid ja mädanevaid laipu.
3. aprill – Alžeerias Thaliti külas mõrvasid islamistlikud sissid kõik külaelanikud peale ühe.
10. mai – tugev maavärin purustas Iraani kirdeosas 200 küla, surma sai vähemalt 2400 inimest ja vigastada 6000 inimest.
11. mai – IBM superarvuti Deep Blue võitis New Yorgis male maailmameistrit Garri Kasparovit, kindlustades sellega võidu inimese ja masina kuuematšilises jõukatsumises.
7. juuli – Suurbritannia parlamendi lordidekoda kiitis heaks seaduse, millega troonipärilusliinis võrdsustati nais- ja meessoost järeltulijate õigused.
31. august – Pariisis toimunud autoõnnetuses hukkus Walesi printsess Diana ja tema kaaslane Dodi Al-Fayed.
15. oktoober – Suurbritannia ThrustSSC ületas esimese maismaasõidukina helibarjääri, saavutades 1222,7 kilomeetrise tunnikiiruse.
27. november – stardib NASA seiresatelliit TRMM (Tropical Rainfall Measuring Mission).
4. detsember – ajalooline lepe jalaväemiinide keelustamisest kogu maailmas sai tõeks, kui 121 riigi esindajad selle Ottawas allkirjastasid; alla ei kirjutanud teiste seas USA.
11. jaanuar – Tiit Vähi, Eesti peaminister, tähistas 50. sünnipäeva grandioosse peoga laeval Georg Ots. Sünnipäevapeole oli kutsutud 153 külalist koos abikaasadega.
19. august – Lääne-Viru maakohus tunnistas endise riigikogu liikme Ülo Vooglaiu süüdi kahe hukkunuga liiklusõnnetuse põhjustamises ja mõistis talle tingimisi vabadusekaotuse.
11. september – Kurkse väina ületamisel uppus 14 Balti rahuvalvepataljoni luurerühma liiget (Kurkse suurõnnetus).
3. detsember – rahvusvaheline komisjon avalikustas Estonia hukku puudutava lõppraporti.
18. märts – Valev Uibopuu, eesti kirjanik5. aprill – Allan Ginsberg, ameerika luuletaja
rahu – Rahvusvaheline Maamiinide Keelustamise Liikumine (International Campaign to Ban Landmines) ja Jody Williams
