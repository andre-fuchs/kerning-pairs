14.–25. veebruar – Moskvas toimus NLKP XX kongress. Selle kongressiga öeldi avalikult lahti stalinistlikust terroripoliitikast.
15. veebruar – Urho Kaleva Kekkonen, Agraarpartei esindaja valiti Soome presidendiks.
25. veebruar – Nõukogude Liidu juht Nikita Hruštšov tegi NLKP XX kongressi kinnisel istungil ettekande Jossif Stalini kuritegudest ja nimetas teda türanniks.
5. märts – Nõukogude Liidus ei tähistatud enam pidulikult Jossif Stalini surma-aastapäeva.
5. märts – Stalini 3. surmaaastapäeval hakkasid rahvarahutused Gruusias, kus ei oldud rahul NLKP XX kongressil nende suure kaasmaalase aadressil toimunud "Venemaa-poolse laimamisega". Gruusia rahvusdiviis keeldus oma rahvuskaaslaste vastu astumast, mistõttu saadeti korda looma internatsionaalsed väeosad.
11. märts – eetrisse jõudis Eesti Televisiooni esimene uudistesaade "Aktuaalne kaamera".
18. märts – seoses 5. märtsi sündmustega Gruusias otsustas NLKP Keskkomitee Poliitbüroo laiali saata rahvusdiviisid nii Gruusias, Armeenias ja Aserbaidžaanis kui ka Eestis, Lätis ja Leedus.
24. mai – Luganos peeti esimene Eurovisiooni lauluvõistlus, mille võitis korraldajamaa Šveits lauluga "Refrain".
1. juuni – Nikita Hruštšov vabastas Vjatšeslav Molotovi NSV Liidu välisministri kohalt. Molotovi järglaseks sai Dmitri Šepilov.
10. juuni – Stockholmis avati Melbourne'i olümpiamängud. Rootsis peeti ratsutamisvõistlused, sest Austraaliasse oli hobuste sissevedamine keelatud.
12. juuni – Pariisis peeti I Euroopa jalgpalli meistermeeskondade karikaturniiri finaalmäng. Madridi Real võitis Stade Reimsi meeskonda 45 000 pealtvaataja ees peetud mängus tulemusega 4:3.
26.–28. juuni – Poznanis toimunud kommunismivastaste rahvarahutuste mahasurumine lõppes veriselt. Tapeti 44 inimest.
30. juuni – NLKP Keskkomitee võttis vastu otsuse "Isikukultuse ja selle tagajärgede likvideerimise kohta".
16. juuli – NSV Liidu Ülemnõukogu liitis Karjala-Soome NSV "viimase Ülemnõukogu palvel" Vene NFSV-ga Karjala ANSV-na.
26. juuli – Egiptuse president Gamal Abdel Nasser natsionaliseeris Suessi kanali.
17. august – Saksamaa LV Ülemkohus keelustas Saksamaa Kommunistliku Partei (Kommunistische Partei Deutschlands).
21. august – New Yorgis esilinastus King Vidori "Sõda ja rahu" Lev Tolstoi samanimelise romaani järgi.
5. september – Berliinis oli esiettekandel Sergei Prokofjevi klaverikontsert vasakule käele.
15. september – regulaarreise alustas NSV Liidu esimene reaktiivreisilennuk TU-104.
23. oktoober – Budapestis Sándor Petőfi mälestussamba juurde kogunes ligikaudu 200 000 inimest. Võeti maha Jossif Stalini kuju. Politsei avas meeleavaldajate pihta tule. Algas Ungari ülestõus.
29. oktoober – algas Suessi kriis. Iisrael tungis Siinai poolsaarele. Suurbritannia ja Prantsusmaa esitasid Iisraelile ja Egiptusele ultimaatumi sõjategevus kohe lõpetada. Egiptuse president Gamal Abdel Nasser lükkas selle aga tagasi, andes sedasi ettekäände sõjaliseks sekkumiseks.
31. oktoober – Suurbritannia ja Prantsusmaa alustasid Egiptuse lennuväljade ja muude objektide pommitamist.
31. oktoober – Ungaris likvideeriti üheparteisüsteem. Kohe legaliseeris end Ungari Sotsialistlik Partei.
4. november – Nõukogude armee väed tungisid Budapesti. Kukutati Imre Nagy valitsus ja Ungari uueks kommunistlikuks valitsusjuhiks sai János Kádár.
5. november – Suessi kriis: Suurbritannia ja Prantsusmaa dessantväed alustasid Egiptuse sadamalinna Port Saidi vallutamist.
7. november – Suessi kriis: ÜRO Peaassamblee nõudmisel lõpetasid Suurbritannia ja Prantsusmaa sõjategevuse Egiptuses.
14. november – lõppes vägivald Ungaris. Kapituleerusid viimased ülestõusnud. Tapetud oli üle 25 000 ungarlase. Hukkus ka 7000 nõukogude sõdurit. Algasid arreteerimised ja hukkamised. (Hukati ka Imre Nagy). Üle 100 000 ungarlase põgenes välismaale.
22. november – algasid XVI nüüdisaegsed suveolümpiamängud Melbourne'is, Austraalias
2. detsember – Fidel Castro ja tema pooldajad (sh Che Guevara, Raúl Castro, Camilo Cienfuegos) jõudsid Kuubale.
Ajakiri France Football valis esimest korda maailma parima jalgpalluri, kelleks osutus inglane Stanley Matthews.
11. märts – Eesti Televisioonis valmis esimene uudistesaade "Aktuaalne kaamera".
16. juuni – likvideeriti Tallinna Nõmme rajoon, ühendades selle territooriumi Keskrajooniga.
14. juuli – jõusse läks uus riiklike pensionide seadus; see tõi kaasa pensionäride arvu suurenemise ja pensionimäärade tõusu.
1. september – kaotati õppemaks üldhariduskoolide 8.–11. klassis, keskeriõppeasutustes ja kõrgkoolides.
Pikemalt artiklis Sündinud 19563. jaanuar – Mel Gibson, austraalia filminäitleja
Pikemalt artiklis Surnud 195618. jaanuar – Konstantin Päts, Eesti riigitegelane ja esimene president – represseeritud, Kalinini oblast, Buraševo psühhiaatriahaigla
23. jaanuar – Alexander Korda (Sándor Laszlo Kellner) ungari päritoli briti filmirežissöör
