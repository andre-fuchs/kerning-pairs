26. märts on Gregoriuse kalendri 85. (liigaastal 86.) päev. Juliuse kalendri järgi 13. märts (1901–2099). Aasta lõpuni on 280 päeva.
1931 – Estonia teatris toimus Ernst Idla võimlemisrühmade esinemine, mis tõi spordiringkondades kaasa terava vastukaja, sest esinemisega rikkusid sportlased asjaarmastajate määrusi.
1992 – Eesti sai esimese internetiühenduse välismaailmaga, mis toimis satelliidi kaudu Tallinna ja Stockholmi vahel.
1990 – Kohtla-Järve rajoon ja Rakvere rajoon nimetati Ida-Viru maakonnaks ja Lääne-Viru maakonnaks.
1881 – 1878 iseseisvunud Rumeenia vürstiriik kuulutas end kuningriigiks. Esimeseks kuningaks sai 1866. aastast maad valitsenud Carol I.
1898 – Transvaalis asutati Paul Krugeri korraldusel Sabie Game Reserve - esimene loomade kaitseala Aafrikas. Reservaat nimetati 1926. aastal ümber Krugeri rahvuspargiks.
1975 – jõustus 1971. aastal sõlmitud bakterioloogiliste (bioloogiliste) ja toksiinrelvade täiustamist, tootmist ja varumist keelustav ning nende hävitamist nõudev konventsioon ehk bioloogiliste relvade konventsioon.
1979 – Menachem Begin ja Anwar as-Sadat sõlmisid Washingtonis Iisraeli-Egiptuse rahulepingu, millega lõpetati 1948. aastast kestnud sõjaseisukord riikide vahel. Egiptus tunnustas esimese araabia riigina Iisraeli, Iisrael tagastas Egiptusele okupeeritud Siinai poolsaare ning võis tulevikus kasutada Suessi kanalit.
1989 – toimusid NSV Liidu Rahvasaadikute Kongressi valimised. Need olid esimesed mitmekandidaadilised valimised Nõukogude Liidus.
1991 – Asuncióni lepinguga loodi Lõuna-Ameerika riikide majandusühendus Mercosur.
Pikemalt artiklis Sündinud 26. märtsil1893 – Palmiro Togliatti, itaalia poliitik
Pikemalt artiklis Surnud 26. märtsil1827 – Ludwig van Beethoven, saksa helilooja
