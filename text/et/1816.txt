4. juuni (vkj 23. mai) – Aleksander I kinnitas Eestimaa talurahvaseaduse "Eestima Tallorahwa Seadmissed" (saksa keeles Bauer-Gesetzbuch), millega talupoegadele anti isiklik vabadus, kuid kogu maa tunnistati mõisniku eraomanduseks. Talupoegade senine maakasutusõigus ja koormisenormid kaotati, mõisnik sundis talupoegadele peale nõndanimetatud vaba lepingu lühiajaliseks maakasutuseks. Talupojad hakkasid ise maksma pearahamaksu ja muid riigimakse ning hoolitsema magasiaitade funktsioneerimise eest.
Ilmus Johann Wilhelm Ludwig von Luce "Tervise Katekismuse Ramat", mis oli esimene eestikeelne tervishoiu käsiraamat.
Eestimaal (esimesena üldse kogu Venemaal) mindi varasema nekrutipüüdmise asemel nekrutite liisutõmbamisele.
