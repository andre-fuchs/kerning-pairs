Old Man of the Lake ('järvevanamees') on suur puutüvi Ameerika Ühendriikides Oregoni osariigis Crater Lake'i rahvuspargis asuvas Kraatrijärves (Crater Lake), mis on vähemalt aastast 1896 vertikaalselt ringi hulpinud. Tänu külmale veele on puu üsna hästi säilinud.
Tüvi on umbes 9 m pikk ja selle läbimõõt on 60 cm. Üle veepinna ulatub tüvest 120 cm. Arvatavasti on tegu tsuugaga. Tüve veealusel osal kasvab vesisammal; see on ka ainuke paik järves, kus veepinna lähistel sammal kasvab.
