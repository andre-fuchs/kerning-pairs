13. jaanuar on Gregoriuse kalendri 13. päev. Juliuse kalendri järgi 31. detsember (1901–2099).
1864 – (vana kalendri järgi 1. jaanuaril) Johann Voldemar Jannsen hakkas välja andma ajalehte Eesti Postimees.
1874 – avalikustati manifest üldisest sõjaväekohustusest, kus oli kirjas, et kõigist seisustest isikutele alates 21. eluaastast määratakse 15-aastane teenistusaeg. Haritud meestel oli teenistusaeg lühem. Noorsõdurid valiti välja liisutõmbamisega.
1887 – jõustus seadus, mille järgi endised kroonutalupojad pidid oma rendimaa välja ostma ja tähtajaks määrati kuni 45 aastat. Kroonu- ja eramõisate talupoegade vahel kaotati erinevused maksude ja koormiste osas.
1895 – Pärnu Kõrgem Linna Tütarlastekool reorganiseeriti tütarlastegümnaasiumiks.
1918 – Paul Kulbuschist sai Tallinna ja kogu Eestimaa õigeusu kiriku piiskop. Tema uueks, pühitsetud nimeks saab Platon.
1940 – Umsiedlung: aurikul Bremerhaven lahkusid Eestist saksa vähemusrahvusse kuuluvad vaimuhaiged, hoolealused ja vangid.
1981 – EKP Keskkomitee Büroo kinnitas 9-leheküljelise "Rahvaste sõpruse tugevdamise, töötajate internatsionaalse ja patriootliku kasvatamise plaani aastaiks 1981-1982".
1991 – moodustati kolmeliikmeline Erakorraline Kaitsenõukogu, kuhu kuulusid Arnold Rüütel, Edgar Savisaar, Ülo Nugis.
1992 – peaminister Edgar Savisaar nõudis seoses toiduainete-, kütuse- ja rahakriisiga valitsusele erivolitusi.
1993 – Mart Laar nõudis pensionäride meeleavalduse lõpetamist, mis oli kestnud juba kolm päeva. Meeleavaldusel kasutati nii vägivalda kui ka ähvardati Riigikogu ja valitsuse liikmeid.
1998 – välisminister Toomas Hendrik Ilves avalikustas, et astus Eesti Talurahva Erakonda.
1999 – maksuameti peadirektoriks sai Aivar Sõerd, kes nimetas esmatähtsaks maksupolitsei loomist.
2005 – valitsus kiitis heaks rahandusministeeriumis valminud riigilõivu seaduse muutmise eelnõu. Selle kohaselt hakkas 1. aprillist lõive maksu- ja tolliameti asemel koguma riigikassa.
2007 – esimesed eesti mägironijad jõudsid Antarktika kõrgeima mäe Vinsoni (4892 m) tippu. See oli ühtlasi ka esimene eesti mägironijate Antarktika mägiekspeditsioon.
1822 – Kreeka kuulutas end iseseisvaks ja esimeseks presidendiks sai Alexandros Mavrokordatos.
1830 – Venezuela iseseisvus Suur-Kolumbiast; presidendiks sai José Antonio Páez.
1991 – Vilniuse veresaun: Leedus Vilniuse teletorni juures ründasid ööl vastu 13. jaanuari dessantväelased ja eriüksus Alfa relvastamata rahvamassi. Surma sai 14 inimest, vigastada ligi 1000.
1993 – Saksa Demokraatliku Vabariigi endine riigi-ja parteijuht Erich Honecker ja tema naine Margot läksid Tšiilisse eksiili.
Pikemalt artiklis Sündinud 13. jaanuaril1864 – Wilhelm Wien, saksa füüsik, Nobeli auhind 1911
Pikemalt artiklis Surnud 13. jaanuaril1897 – David Schwarz, ungari lennunduspioneer
1907 (vana kalendri järgi 31. detsember 1906) – Jakob Hurt, eesti folklorist, keeleteadlane
