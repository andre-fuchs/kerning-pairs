25. jaanuar (vkj 13. jaanuar) – reorganiseeriti Tallinna gümnaasium. Selle tulemusel moodustati gümnaasiumi kolme vanema klassi baasil Tallinna kubermangugümnaasium. Kahe noorema klassi (pluss veel ühe klassi lisamisega) moodustati saksa õppekeelega kreiskool; see oli gümnaasiumi ettevalmistuskool.
Augustis asutati Tallinnas kaks elementaarkooli poeglastele ja kaks tütarlastele.
27. september (vkj 15. september) – praost Johann Philip von Roth avas Kanepi kihelkonnakooli.
Septembris kasutati Läänemaa Vanamõisa ja Seira mõisas teadaolevalt esimest korda Eestis viljapeksmismasinat. Teise allika järgi kasutati viljapeksmismasinat esimest korda juba 1797. aastal; vaata 1797. aasta sündmused Eestis.
Eestimaa talupojad said kätte talurahvaseaduse ja uued vakuraamatud. Et vakuraamatutes ei olnud infot abiteo kaotamise kohta, keeldusid talupojad mitmes kohas vakuraamatuid vastu võtmast.
14. oktoober (vkj 2. oktoober) – talurahvarahutuste kõrgpunkt: Harjumaal Kose-Uuemõisas ründab u 500 talupoega 100-mehelist sõjaväesalka. Pärast põhjalikku juurdlust karistati talupoegi karmilt.
Detsembris asutas pastor Christian Theodor Richter Viljandi kihelkonnakooli.Avaldati esimene eesti koolilugemik "Weikenne oppetusse ning luggemisse Ramat Tarto ma-rahwa kooli laste tarbis", mille lõunaeesti keeles kirjutas Georg Marpurg.
Anonüümse autori poolt ilmus väike raamat "Õppetus, kuidas kartuhvlid peavad mahhatehtud ja kasvatatud sama".
21. oktoober – Briti admiral lord Nelson võitis Trafalgari all Prantsuse-Hispaania laevastikku, kuid sai ise surmavalt haavata.
19. november – Ferdinand de Lesseps, Prantsuse diplomaat ja insener  (Suessi kanal)
