15. juuli on Gregoriuse kalendri 196. (liigaastal 197.) päev. Juliuse kalendri järgi 2. juuli (1901–2099).
1784 – pearaharahutused. Puuaiasõda: Räpinas toimunud kokkupõrge talurahva ja nende korralekutsumiseks kohale toodud sõjaväeosade vahel.
1814 – Tartus alustab tegutsemist Tartu Ülikooli õppejõudude ja üliõpilaste ajaviiteklubi Akadeemiline Musse.
1880 – asutati eesti esimene naisorganisatsioon Eesti Aleksandri-komitee Tallinna naisabikomitee, mille eesotsas oli Lydia Koidula õde Eugenie Rosenthal.
1917 – Venemaa Ajutine Valitsus andis välja leviseaduse, millega loodi uut liiki haldusüksused – alevid.
1917 – Tallinnas Estonia teatri saalis kogunes Tallinna Eesti Liidu (esimees Jüri Vilms) eestvedamisel kokku ülemaaline rahvaasemike kongress ehk rahvakongress. Kongressi eesmärk oli lahendada Maanõukogu valimiste ja kubermangukomissari võimukriis. Kongressil osales 800 esindajat, ent erimeelsuste tõttu kongress lõhenes ja vasak tiib, kes jäi vähemusse, lahkus.
1917 – Narva Seltskondlik Komitee viis läbi rahvaküsitluse Narva haldusliku kuulumise osas. Küsitluse tulemused näitasid, et enamik küsitletutest pooldas Narva ja selle ümbruse eraldumist Jamburgi maakonnast ja ühtlasi loodava Narva maakonna kuulumist Eestimaa kubermangu koosseisu.
1999 – Hiina teatas, et on leiutanud oma neutronipommi, avalikustades USA tuumaspionaažisüüdistuse peale pretsedenditult oma tuumaarsenali.
2010 – aasta kõrgeim õhutemperatuur Eestis (Narva-Jõesuu, +33,7 °C). Eelmine rekord oli registreeritud 13. juulil.
