18. mai on Gregoriuse kalendri 138. (liigaastal 139.) päev. Juliuse kalendri järgi 5. mai (1901–2099).
1928 – Tallinna Tehnikumis kaitses edukalt diplomitööd Eesti esimene naisinsener Johanna Tammison.
1938 – Tallinna saabus Saksa õhusõiduministeeriumi tsiviilosakonna direktor Willi Fisch.
1940 – Aleksander Kreek tõukas selle aasta hooajal esimesena kuuli üle 16 m (16.28).
1942 – Tallinna külastas sakslaste poolt okupeeritud ida-alade riigiminister Alfred Rosenberg, järgmisel päeval väisas ta Tartut.
1963 – Johannes Västrik valiti Eesti Ühiskonna Saksa Liiduvabariigis esimeheks.
1993 – loodi Riigikogu ajutine komisjon Nõukogude Liidu ning teiste riikide julgeoleku- ja luureorganite tegevuse uurimiseks. Komisjoni juhiks sai Enn Tarto.
1994 – esmakordselt arutasid erakonnad koos Euroopa Liiduga ühinemise vajalikkust ja võimalikkust.
1996 – Eesti eurolaul "Kaelakee hääl" Maarja-Liis Ilusa ja Ivo Linna esituses saavutas 1996. aasta Eurovisiooni lauluvõistlusel viienda koha. Laulu oli viisistanud Priit Pajusaar ja sõnad Kaari Sillamaa.
1999 – Tallinnas Mustpeade majas toimus vabamüürlaste Eesti Suurlooži sissepühitsemine.
2005 – Eesti välisminister Urmas Paet ja Venemaa välisminister Sergei Lavrov allkirjastasid Moskvas Eesti ja Venemaa vahelise piirilepingu.
1190 – Kolmas ristisõda: Saksa-Rooma keiser Friedrich I Barbarossa võitis Iconiumi lahingus Rumi seldžukke teist korda 11 päeva jooksul.
1595 – Kahekümneviieaastane sõda: Moskva Suurvürstiriigi ja Rootsi kuningriigi vahel sõlmiti Täyssinä rahuleping.
1944 – Teine maailmasõda: Itaalia Montecassino klooster hõivati liitlasvägede poolt pärast enam kui neli kuud kestnud lahingut.
1951 – Rootsis Lundis esitleti Erik Wallenbergi poolt Ruben Rausingu idee järgi loodud tetrapaki pakendit piimale.
1974 – India korraldas Rajasthanis koodnime Smiling Buddha all oma esimese tuumapommi katsetuse.
1991 – pärast Somaalia keskvõimu kollapsit kuulutatas Somaalimaa end iseseisvaks.
