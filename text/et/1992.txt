30. jaanuar – Põhja-Korea sõlmis Rahvusvahelise Aatomienergia Agentuuriga kokkuleppe, mis lubab rahvusvahelistel inspektoritel inspekteerida Põhja-Korea tuumajaamu.
8. veebruar – 23. veebruar – toimusid XVI taliolümpiamängud Albertville'is Prantsusmaal.
13. veebruar – Ford Motor Company teatas ajaloo suurimast, 2,3 miljardi dollarilisest kahjumist.
14. veebruar – Lõuna- ja Põhja-Korea jõustasid lepingu, millega Korea poolsaarel keelustati tuumarelv.
29. aprill – algasid Los Angelese rahutused, mis kestsid kuus päeva ning põhjustasid üle miljardi dollari kahju ja 53 surma.
18. august – Suurbritannia peaminister John Major kuulutas välja Iraagis lennukeelutsoonide loomise.
23. september – Operatsiooni Julin käigus toimus Nevada testialal viimane Ameerika Ühendriikide tuumakatsetus.
30. jaanuar – Eesti Vabariigi Ülemnõukogu kuulutas ametisse uue valitsuse eesotsas Tiit Vähiga.
26. veebruar – Eesti Vabariigi Ülemnõukogu võttis vastu 1938. aasta kodakondsusseaduse rakendusotsuse.
11. märts – Eesti Vabariigi Ülemnõukogu võttis vastu põllumajandusreformi seaduse.
26. märts – Eesti sai esimese internetiühenduse välismaailmaga, mis toimis satelliidi kaudu Tallinna ja Stockholmi vahel.
22.–24. aprill – Rootsi kuningas Carl XVI Gustaf koos kuninganna Sylviaga oli riigivisiidil Eesti Vabariigis.
11. mai – Euroopa Liidu ja Eesti vahel sõlmiti kaubandus- ja majanduskoostöö leping, mis jõustus 1. märtsil 1993. a.
28. juuni – rahvahääletusel (1992. aasta põhiseaduse referendum) kiideti heaks Põhiseaduse Assamblee koostatud uue põhiseaduse eelnõu.
20. september – toimus presidendivalimiste esimene voor ja Riigikogu valimised. Presidendikandidaatidest pääsesid teise vooru Arnold Rüütel ja Lennart Meri. Parlamendivalimised võitis Isamaa.
21. september – RTV alustas oma programmi näitamist Eesti Televisiooni ekraanil.
5. oktoober – VII Riigikogu alustas tööd. Riigikogu esimeheks valiti Ülo Nugis. Toimus presidendivalimiste teine voor, mille võitis Lennart Meri.
7. oktoober – Riigikogu võttis vastu deklaratsiooni üleminekuperioodi lõpetamisest ja põhiseadusliku riigikorra taastamisest. Peaminister presidendi ülesannetes Heinrich Mark teatas eksiilvalitsuse tegevuse lõpetamisest ja volituste üleandmisest.
21. oktoober – president Lennart Meri kinnitas ametisse valitsuse eesotsas Mart Laariga.
25. oktoober – esimene rühm Abhaasia eestlastest sõjapõgenikke toodi erilennukiga Eestisse.
23. märts – Friedrich August von Hayek, Austria-Suurbritannia majandusteadlane ja filosoof, Nobeli majandusauhind 1974
