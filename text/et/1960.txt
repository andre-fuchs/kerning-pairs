29. märts – Eurovisiooni lauluvõistluse võitis Prantsusmaa lauluga "Tom Pillibi".
9. mai – USA legaliseeris esimese riigina maailmas rasestumisvastased tabletid.
10. mai – USA tuumaallveelaev Triton lõpetas 84-päevase veealuse reisi ümber maakera.
7. juuli – USA firma Hughes Aircraft Corporation esitles maailma esimest töötavat laserit.
18. august – USA-s Illinoisis paisati müüki esimene vabalt kättesaadav antibeebipill Enovid 10.
19. august – Nõukogude sputniku pardal lennutati kosmosesse koerad Belka ja Strelka.
12. oktoober – Nõukogude Liidu liider Nikita Hruštšov rikkus ÜRO Peaassamblees toimunud kolonialismisteemalisel debatil etiketti, tagudes kingaga vastu lauda.
20. oktoober – Londonis algas kohtuprotsess kirjastuse Penguin Books üle, mis avaldas David Herbert Lawrence'i kõlvatuks peetud romaani "Lady Chatterley armuke".
21. oktoober – Suurbritannias lasti vette esimene tuumaalveelaev HMS Dreadnought.
20. ja 21. juuli – "väike laulev revolutsioon". Tallinnas toimus 15. üldlaulupidu – esimene laulupidu praeguse laulukaare all. Ametlik esimene kontsert jäeti ära paduvihma tõttu, mis põhjustas linnas üleujutuse. Lavale koguneda jõudnud  lauljad hakkasid aga omaalgatuslikult laulma armastatumaid laule ning ärgitasid dirigentegi end juhatama. Tehti kooriliikide võistlusi jne. Järgmisel päeval, 21. juulil toimus ajaloo pikim, 8-tunnine laulupeokontsert, sest 1. päeva kava oli teise päeva üle toodud. Peo lõpus hakkasid koorid omaalgatuslikult, ilma dirigendita laulma Gustav Ernesaksa – Lydia Koidula "Mu isamaa on minu arm", mida ametlikku kavasse ei olnud lülitatud. Autor tuli laulu poole pealt juhatama. Kõigil järgmistel laulupidudel on Ernesaksa "Mu isamaa..." olnud traditsiooniliselt kavas viimase või eelviimase lauluna ning selle esitamise ajal seisavad inimesed püsti – laul kujunes "teiseks rahvushümniks".
14. oktoober – Eesti põlevkivibasseini halduslikul ühendamisel moodustati Kohtla-Järve, Jõhvi, Ahtme linna ja Sompa töölisalevi baasil Kohtla-Järve linn.
Pikemalt artiklis Surnud 19604. jaanuar – Albert Camus, prantsuse kirjanik ja filosoof
