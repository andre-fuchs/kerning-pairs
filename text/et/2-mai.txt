2. mai on Gregoriuse kalendri 122. (liigaastal 123.) päev. Juliuse kalendri järgi 19. aprill (1901–2099).
1906 – Venemaa keiser kinnitas Riiginõukogu otsuse, mis puudutas Balti kubermangude erakoolide õppekeelt. Selle otsuse järgi võis erakoolides õppetöö toimuda eesti, läti või saksa keeles.
1919 – Ajutise Valitsuse otsusega kaotasid sundkursi välismaa rahad ja käibele jäi ainult Eesti mark.
1926 – toimusid Eesti meistrivõistlused murdmaajooksus, mille võitis neljandat korda järjest Heinrich Paal.
1934 – Tallinna-Haapsalu rahukogus algas Isak Citroni ja Konstantin Wachmanni protsess.
1368 – Hansa laevastik vallutas Taani-Hansa sõjas Kopenhaageni ning hävitas linna.
1536 – Inglismaa kuninganna Anne Boleyn saadeti vangistusse Londoni Towerisse, kus tal hiljem pea maha raiuti.
1800 – William Nicholson ja Johann Ritter lagundasid elektrivoolu abil esmakordselt vee vesinikuks ja hapnikuks. Seda meetodit hakkas Michael Faraday hiljem nimetama elektrolüüsiks.
1945 – Teine maailmasõda: Berliini sõjakomandant kindral Helmuth Weidling kirjutas alla talle allunud vägede kapitulatsioonile. Sellega lõppes Berliini lahing.
1974 – Bonnis ja Ida-Berliinis avati Saksamaa Demokraatliku Vabariigi ning Saksamaa Liitvabariigi vastastikused püsivad esindused.
1994 – 1994. aasta Poola bussiõnnetus: Poolas sõitis transpordikompanii PKS buss teelt välja vastu puud. Õnnetus tõi kaasa 32 inimese hukkumise.
2001 – endine Ku Klux Klani liige Thomas Blanton mõisteti eluks ajaks vangi 1963. aastal Alabama osariigis Birminghamis korraldatud kirikuplahvatuse eest, milles hukkus neli neegritüdrukut.
2007 – Ungari pealinna Budapesti kalmistul avastati riigi viimase kommunistliku juhi János Kádári põrmu kadumine. Lisaks Kádári põrmule oli varastatud ka urn tema abikaasa tuhaga.
2008 – Kuubas jõustus seadusemuudatus, millega tühistati seni eraisikutele kehtinud keeld personaalarvutite omamiseks.
2011 – Ameerika Ühendriikide väed tapsid Pakistanis Abbottabadi lähedal asuvas majas Usāmah ibn Lādini ja matsid tema surnukeha merre.
Pikemalt artiklis Sündinud 2. mail1660 – Alessandro Scarlatti, itaalia helilooja
Pikemalt artiklis Surnud 2. mail1519 – Leonardo da Vinci, itaalia kunstnik, skulptor, arhitekt ja insener
1972 – John Edgar Hoover, USA Föderaalse Juurdlusbüroo (FBI) asutaja ja direktor
