Pikemalt artiklis Jaanuar 20081. jaanuar – Küprosel ja Maltal hakkas ametliku maksevahendina kehtima euro.
3. jaanuar – Ameerika Ühendriikide Iowa osariigis algasid presidendivalimiste eelvalimised.
5. jaanuar – Gruusias toimusid presidendivalimised, mille võitis senine president Mihheil Saakašvili.
9. jaanuar – Kosovo parlamendis toimusid presidendivalimised, mille võitis senine president Fatmir Sejdiu.
12. jaanuar – Taiwanil toimusid parlamendivalimised, mille võitis opositsiooniline erakond Kuomintang.
20. jaanuar – Serbias toimus presidendivalimiste esimene voor, kus ükski kandidaat ei kogunud võiduks vajalikku häälteenamust.
23. jaanuar – Kreeka peaminister Kóstas Karamanlís külastas esimese Kreeka valitsusjuhina pärast 50-aastast vaheaega Türgit.
23.–27. jaanuar – Šveitsis Davosis toimus Maailma Majandusfoorumi aastakoosolek.
24. jaanuar – Itaalia peaminister Romano Prodi kaotas parlamendis toimunud usaldushääletuse ja astus tagasi.
27. jaanuar – Saksamaal Alam-Saksi ja Hesseni liidumaal toimusid kohaliku parlamendi valimised.
31. jaanuar – Aafrika Liidu esimeheks valiti Tansaania president Jakaya Kikwete.
Pikemalt artiklis Veebruar 20082. veebruar – Prantsusmaal Pariisis abiellusid Prantsusmaa president Nicolas Sarkozy ja tema elukaaslane Carla Bruni.
2. veebruar – Tšaadis üritasid mässulised ebaõnnestunult kukutada president Idriss Déby valitsust.
3. veebruar – Serbias toimus presidendivalimiste teine voor, mille võitis senine riigipea Boris Tadić.
5. veebruar – Ameerika Ühendriikides oli presidendivalimiste "superteisipäev", mil toimusid eelvalimiskoosolekud 24 osariigis.
6. veebruar – Itaalia president Giorgio Napolitano saatis parlamendi laiali ja kuulutas välja ennetähtaegsed parlamendivalimised.
10. veebruar – Šveitsis Zürichis pandi toime riigi ajaloo suurim kunstirööv, mille käigus rööviti 163,2 miljardi USA dollari väärtuses maale.
11. veebruar – Ida-Timoril pandi toime ebaõnnestunud riigipöördekatse, mille käigus sai raskelt vigastada riigi president José Ramos Horta.
11. veebruar – Trinidadi ja Tobago presidendiks valiti tagasi George Maxwell Richards.
15. veebruar – Tšehhi parlamendis toimunud presidendivalimistel valiti riigi presidendiks tagasi Václav Klaus.
18. veebruar – Pakistanis toimusid parlamendivalimised, mille võitsid opositsioonilised parteid.
24. veebruar – Kuuba presidendiks valiti senise presidendi Fidel Castro noorem vend Raúl Castro.
24. veebruar – Ameerika Ühendriikides Los Angeleses toimus filmiauhindade Oscar kätteandmistseremoonia.
Pikemalt artiklis Märts 20082. märts – Venemaal toimusid presidendivalimised, mille võitis asepeaminister Dmitri Medvedev.
9. märts – Hispaanias toimusid parlamendivalimised, mille võitis valitsev Hispaania Sotsialistlik Töölispartei.
10. märts – Serbias astus ametist tagasi peaminister Vojislav Koštunica valitsus.
13. märts – kulla hind maailmaturul ületas esmakordselt 1000 USA dollari piiri.
13. märts – Serbia president Boris Tadić saatis parlamendi laiali ja kuulutas välja ennetähtaegsed parlamendivalimised.
17. märts – Kuveidis astus tagasi peaminister Nāşir Muḩammad al-Aḩmad aş-Şabāḩi valitsus.
19. märts – Kuveidi emiir Şabāḩ IV al-Aḩmad al-Jābir aş-Şabāḩ saatis parlamendi laiali ja kuulutas välja ennetähtaegsed parlamendivalimised.
24. märts – Bhutanis toimusid riigi ajaloo esimesed demokraatlikud parlamendivalimised.
25. märts – Pakistani peaministrina astus ametisse Benazir Bhutto endine abi Yousaf Raza Gillani.
25. märts – Komooride ja Aafrika Liidu väed vabastasid separatistide kontrolli alt Ndzwani saare.
30. märts – Euroopa Liidu ja Ameerika Ühendriikide vahel jõustus "avatud taeva leping".
Pikemalt artiklis Aprill 20081. aprill – Botswana presidendina astus ametisse senine asepresident Ian Khama.
6. aprill – Montenegros toimusid presidendivalimised, mille võitis senine riigipea Filip Vujanović.
9. aprill – Kosovo parlament võttis ühehäälselt vastu riigi esimese põhiseaduse.
13. aprill – Keenias loodi peaministri ametikoht. Esimeseks peaministriks sai opositsioonijuht Raila Odinga.
14. aprill – Ameerika Ühendriikides teatasid ühinemisest lennukompaniid Delta Air Lines ja Northwestern Airlines.
15. aprill – Venemaa võimupartei Ühtne Venemaa esimeheks valiti president Vladimir Putin.
20. aprill – Paraguays toimusid presidendivalimised, mille võitis vasakpoolne kandidaat Fernando Lugo.
27. aprill – Afganistani pealinnas Kabulis korraldati atentaat president Ḩāmid Karzayle, kes pääses siiski vigastusteta.
Pikemalt artiklis Mai 20082. mai – Birma rannikualasid tabas orkaan Nargis, mille laastamistöö tulemusel hukkus ligi 78 000 inimest.
8. mai – Venemaa peaministriks kinnitati riigi endine president Vladimir Putin.
11. mai – Serbias toimusid ennetähtaegsed parlamendivalimised, mille võitis president Boris Tadići läänemeelne valimisliit.
12. mai – Hiina Sichuani provintsi tabas 7,9-palline maavärin, mis koos järeltõugetega tõi kaasa enam kui 69 000 inimese hukkumise.
16. mai – Dominikaani Vabariigis toimusid presidendivalimised, mille võitis senine riigipea Leonel Fernández Reyna.
18. mai – Avastati gammasähvatus GRB 080319B, mis toimus Maast 7,5 miljardi valgusaasta kaugusel.
21. mai – Gruusias toimusid parlamendivalimised, mille võitis valimisliit Ühinenud Rahvuslik Liikumine.
24. mai – Serbia pealinnas Belgradis toimus Eurovisiooni lauluvõistluse finaal, mille võitis Venemaa Dima Bilani esitatud lauluga "Believe".
28. mai – Nepali parlament kuulutas välja vabariigi ja tagandas ametist kuningas Gyanendra.
Pikemalt artiklis Juuni 20081. juuni – Makedoonias toimusid ennetähtaegsed parlamendivalimised.
3. juuni – Venemaa kindralstaabi ülemaks nimetati Juri Balujevski asemel Nikolai Makarov.
6. juuni – Columbia ja Ecuador taastasid märtsis katkenud diplomaatilised suhted.
7.–29. juuni – Austrias ja Šveitsis toimusid 2008. aasta Euroopa meistrivõistlused jalgpallis. Euroopa meistriks tuli Hispaania.
12. juuni – Iirimaal toimus rahvahääletus Lissaboni lepingu ratifitseerimiseks. 53,4 protsendi vastuhäältega lükati leping tagasi.
13. juuni – Hiina ja Taiwani esindajad leppisid kokku regulaarse lennuliikluse ja turismi taastamises kahe riigi vahel.
17. juuni – Leedu parlament keelustas Nõukogude Liidu ja Kolmanda Riigi sümboolika avaliku kasutamise.
27. juuni – Zimbabwes toimus presidendivalimiste teine voor, mille võitis ametisolev president Robert Mugabe.
Pikemalt artiklis Juuli 20081. juuli – Prantsusmaal astus tagasi kindralstaabi ülem Bruno Cuche.
7. juuli – Serbias vannutati ametisse peaminister Mirko Cvetkovići uus valitsus.
14. juuli – Belgias esitas lahkumisavalduse peaminister Yves Leterme, kuid kuningas lükkas selle kolm päeva hiljem tagasi.
21. juuli – Nepali parlament valis riigi esimeseks presidendiks Rāmvaraṇ Yādavi.
21. juuli – Serbias vahistati sõjakurjategijana aastaid taga otsitud Radovan Karadžić.
30. juuli – Türgi konstitutsioonikohus ei rahuldanud riigiprokuröri taotlust keelustada islamismi propageerimise tõttu valitsev Õigluse ja Arengu Partei.
Pikemalt artiklis August 20081. august – Gruusia ja Lõuna-Osseetia vahel algas viimaste aastate veriseim relvakonflikt, mis kasvas üle sõjaks.
2. august – Lätis toimus rahvahääletus põhiseaduse muutmiseks, mis kukkus osavõtjate vähesuse tõttu läbi.
3.–8. august – Mehhiko pealinnas Méxicos toimus XVII rahvusvaheline AIDSi konverents.
6. august – Mauritaanias kukutati sõjaväelise riigipöördega president Sidi Ould Cheikh Abdallahi ja võimu haaras kindral Mohamed Ould Abdel Azizi juhitav kõrgem riiginõukogu.
8.–24. august – Hiina pealinnas Pekingis toimusid 2008. aasta suveolümpiamängud.
12. august – Venemaa president Dmitri Medvedev teatas sõjalise operatsiooni lõpetamisest Gruusias.
14. august – Mauritaania uueks peaministriks nimetati Moulaye Ould Mohamed Laghdaf.
20. august – Hispaanias Madridis kukkus Spanairi lennuk kohe pärast õhkutõusu alla. Hukkus 154 inimest ja ellu jäi 18.
24. august – Biškeki lähistel Kõrgõstanis kukkus Itek Airile kuulunud lennuk alla. 90 pardal olnud inimesest 65 said surma.
27. august – Ameerika Ühendriikides kinnitati ametlikult Demokraatliku Partei presidendikandidaadiks Barack Obama ja asepresidendikandidaadiks Joseph Biden.
Pikemalt artiklis September 20081. september – Jaapanis astus tagasi peaminister Yasuo Fukuda.
2. september – Nicaragua tunnustas teise riigina maailmas Abhaasia ja Lõuna-Osseetia iseseisvust.
3. september – Ameerika Ühendriikides kinnitati ametlikult Vabariikiku Partei presidendikandidaadiks John McCain.
5. september – Austraalias astus ametisse riigi ajaloo esimene naiskindralkuberner Quentin Bryce.
6. september – Pakistanis toimusid presidendivalimised, mille võitis Asif Ali Zardari.
9. september – Tais tagandas konstitutsioonikohus ametist peaminister Samak Sundaravej.
10. september – käivitati Šveitsi ja Prantsusmaa piiril paiknev Suur Hadronite Põrguti.
14. september – Venemaal kukkus alla Aeroflot-Nordi Boeing 737–505. Kõik pardal olnud 88 inimest said surma.
15. september – Ameerika Ühendriikides pankrotistus investeerimispank Lehman Brothers.
17. september – Tai parlament valis riigi uueks peaministriks Somchai Wongsawati.
21. september – Sloveenias toimusid parlamendivalimised, mille võitsid opositsioonilised Sotsiaaldemokraadid.
23. september – Soomes Kauhajoki linnas toimus koolitulistamine, kus hukkus koos tulistaja endaga 11 inimest.
25. september – Hiina saatis Jiuquani kosmosekeskusest missioonile oma ajaloo kolmanda mehitatud kosmoselaeva Shenzhou 7.
25. september – Lõuna-Aafrika Vabariigis astus tagasi president Thabo Mbeki. Presidendi kohusetäitjaks valiti Kgalema Motlanthe.
Pikemalt artiklis November 20084. november – Ameerika Ühendriikides toimusid presidendivalimised
Pikemalt artiklis Jaanuar 20081. jaanuar – Eesti Maaülikooli rektoriks sai Mait Klaassen.
7. jaanuar – Tallinnas aadressil Pikk 73 avati Eesti Lastekirjanduse Keskuse uus hoone.
8. jaanuar – Eesti Filmiajakirjanike Ühingu 2007. aasta parima filmi auhinna Neitsi Maali võitsid filmid "Sügisball" ja "Jonathan Austraaliast".
11. jaanuar – Tallinna Sadam allkirjastas koostöölepingu Hiina suurimate hulka kuuluva Ningbo sadamaga.
20. jaanuar – Isamaa ja Res Publica Liidu volikogu kutsus ametist tagasi regionaalminister Vallo Reimaa.
23. jaanuar – Andrus Ansipi teise valitsuse uus regionaalminister Siim-Valmar Kiisler andis ametivande.
28. jaanuar – jõustus uus rahapesu ja terrorismi rahastamise tõkestamise seadus.
31. jaanuar – tegevteenistusest lahkus endine kaitseväe juhataja kindralleitnant Johannes Kert.
Pikemalt artiklis Veebruar 20082. veebruar – Tallinnas toimus konkurss Eurolaul 2008, mille võitis Kreisiraadio esitatud lugu "Leto svet".
8. veebruar – Tallinna Keskraamatukogu võttis kasutusele Tallinna esimese raamatukogubussi.
18. veebruar – kaitseväe juhatajale Ants Laaneotsale anti kindralleitnandi auaste.
26. veebruar – XI Riigikogu kinnitas teiseks ametiajaks riigikontrolöriks Mihkel Oviiri.
Pikemalt artiklis Märts 20083. märts – kaitseväe operatiivülema ja maaväe ülema kohusetäitjana alustas tööd brigaadikindral Alar Laneman.
6. märts – ametlikule visiidile saabusid Läti peaminister Ivars Godmanis ja kaitsejõudude staabi ülem Andis Dilans.
7. märts – Tallinnas toimunud Kuldnõela moegaalal valiti 2007. aasta parimaks moekunstnikuks Riina Põldroos.
12. märts – siseminister Jüri Pihl ja Ameerika Ühendriikide sisejulgeoleku minister Michael Chertoff allkirjastasid vastastikuse mõistmise memorandumi, mis on kahe riigi vahelise viisavabaduse kehtestamise eeltingimuseks.
14. märts – Tallinnas avas esimese Leedu pangana Eestis oma kontori Bankas Snoras.
16. märts – Eesti saatkonna initsiatiivil toimus Türgi ajaloo esimene suusamaraton, millest võttis osa ka Eesti peaminister Andrus Ansip.
18. märts – ametliku lühivisiidi raames külastas Pärnut Poola president Lech Kaczyński.
20. märts – XI Riigikogu kiitis heaks pistisevõtmises kahtlustatud Villu Reiljanilt saadikupuutumatuse äravõtmise.
27. märts – Tallinnas teatris NO99 toimus 2007. aasta teatriauhindade kätteandmise tseremoonia. Parimaks lavastajaks tunnistati Tiit Ojasoo, parima näitleja preemiad said Üllar Saaremäe ja Piret Laurimaa.
28.–30. märts – Tallinnas toimus pealkirja "Tabamata Euroopa" all Lennart Meri teine mälestuskonverents.
Pikemalt artiklis Aprill 20081. aprill – jõustusid pensionikindlustuse seaduse muudatused, mis tõid kaasa keskmiselt 21,6-protsendilise pensionitõusu.
2. aprill – Tallinna Tehnikaülikooli raamatukogu uus hoone sai omale nurgakivi.
4. aprill – Eesti Reklaamiagentuuride Liit tegi teatavaks ja andis kätte 2007. aasta reklaamiauhinnad "Kuldmuna".
7. aprill – ametivande andmisega XI Riigikogu ees alustas uut ametiaega riigikontrolör Mihkel Oviir.
9. aprill – president Toomas Hendrik Ilves nimetas maaväe ülemaks kolonel Indrek Sireli.
9. aprill – firma Copterline taastas regulaarsed helikopterilennud Tallinna ja Helsingi vahel.
11. aprill – Eestis viibis ametlikul visiidil Taani peaminister Anders Fogh Rasmussen.
25. aprill – rahvusliku lennukompanii Estonian Air presidendiks ja juhatuse esimeheks nimetati Andrus Aljas.
29.–30. aprill – Eestis viibis ametlikul visiidil Leedu president Valdas Adamkus.
Pikemalt artiklis Mai 20084. mai – Tallinnas pühitses EELK peapiiskop Andres Põder sisse Nõmme Lunastaja kiriku.
12. mai – Eesti Vasakpartei ja Konstitutsioonierakond allkirjastasid ühinemislepingu.
20. mai – Kärdlas algas kohtuprotsess genotsiidis süüdistatava Arnold Meri üle.
21. mai – Hansapank teatas järkjärgulisest üleminekust emapanga ärinimele Swedbank.
27. mai – Tallinnas pandi nurgakivi lammutatud Sakala keskuse asemele rajatavale meelelahutuskompleksile Solaris.
29. mai – Eesti valitsus kinnitas Kaitsepolitsei peadirektoriks Raivo Aegi ja Politseiameti peadirektoriks Raivo Küüdi.
30. mai – Eestis viibis ühepäevasel ametlikul visiidil Prantsusmaa peaminister François Fillon.
Pikemalt artiklis Juuni 20083. juuni – siseminister Jüri Pihl nimetas Keskkriminaalpolitsei uueks peadirektoriks Erik Heldna.
10.–12. juuni – Eestis viibis ametlikul visiidil Belgia kuningas Albert II koos abikaasaga.
12. juuni – Tallinnas toimunud Eesti Apostlik-Õigeusu Kiriku täiskogul valiti piiskoppideks Eelija (Ojaperv) ja Aleksander Hopjorski.
Pikemalt artiklis Juuli 200812. juuli – Eesti kodanikele jõustus viisavabadus Türki reisimisel.
Pikemalt artiklis August 20084. august – Viimsi vallavanem Urmas Arumäe esitas lahkumisavalduse.
16. august – sõudjad Jüri Jaanson ja Tõnu Endrekson võitsid paarisaerulisel kahepaadil Pekingi olümpiamängudel hõbemedali.
19. august – kettaheitja Gerd Kanter võitis Pekingi olümpiamängudel kuldmedali.
26. august – Eestis viibis ühepäevasel ametlikul visiidil Saksamaa liidukantsler Angela Merkel.
27.–28. august – Eestis viibis ametlikul visiidil Euroopa Komisjoni tarbijakaitse volinik Meglena Kuneva.
28. august – Eestit külastasid Läti president Valdis Zatlers, Leedu president Valdas Adamkus ja Poola president Lech Kaczyński.
31. august – Läänemaal maeti Kirbla kalmistule ümber Jüri Uluotsa ja tema perekonna säilmed.
Pikemalt artiklis September 20083. september – president Toomas Hendrik Ilves vabastas ametist Harju Maakohtu kohtuniku Merike Allikmäe.
12. september – allkirjastati sõprusleping Rakvere ja Ungari linna Szolnoki vahel.
15. september – Turule tulid Nordea pensionifondid, mis tegutsevad tänapäeval Luminori kaubamärgi all.
16. september – Eesti Rahvusraamatukogu peadirektorina astus ametisse Janne Andresoo.
17. september – katoliku preester ja ajaloolane Vello Salo võttis vastu apostelliku protonotaari tiitli.
19. september – peaminister Andrus Ansip avas Tallinna lennujaama reisijateterminali juurdeehitise.
20. september – poliitilised noorteorganisatsioonid Noor-Isamaa ja Noored Konservatiivid ühinesid Isamaa ja Res Publica Liidu noorteühenduseks.
21. september – riigireetmise kahtlustuse alusel vahistati endine kõrge riigiametnik Herman Simm.
27. september – Tallinnas toimus Erakonna Eestimaa Rohelised volikogu esimene istung.
29. september – Washingtonis allkirjastati Eesti ja Ameerika Ühendriikide vaheline raskete kuritegude vastu võitlemise ja ennetamise koostöö kokkulepe.
12. veebruar – Badri Patarkatsišvili, juudi päritolu Gruusia ettevõtja ja poliitik
5. detsember – Aleksius II, Vene Õigeusu Kiriku Moskva ja kogu Venemaa patriarh
