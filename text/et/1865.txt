21. jaanuar (vkj 9. jaanuar) – Venemaa keiser Aleksander II kinnitas Tartu ülikooli uue põhikirja. Põhikirjaga sätestati muu hulgas ülikooli struktuur (5 teaduskonda) ja koosseisud.
3. märts (vkj 19. veebruar) – Aleksander II kinnitas Saaremaa talurahvaseaduse.
15/27. märts – Friedrich Georg von Bunge immatrikuleeriti Eestimaa rüütelkonda.
26. mai (vkj 14. mai) – Liivimaal keelati teorendi nõudmine rendilepinguis alates 1868. aasta jüripäevast.
6. juuli (vkj 24. juuni) – Tartus asutati Johann Voldemar Jannseni eestvõttel Vanemuise Selts.
5. detsember – Tallinna raekoja ees süüdati bürgermeister Ernst Baetge (Bätke) poolt esimest korda gaasil töötavad tänavavalgustid.
See aasta oli peaaegu täielik ikaldus. Üksnes peamiselt Lõuna-Eestis kasvatatud linasaak ei ikaldunud.
