Ara Abrahamian (in armeno: Արա Աբրահամյան?; Gyumri, 27 luglio 1975) è un lottatore armeno naturalizzato svedese, specializzato nella lotta greco-romana.
Ha conquistato due campionati mondiali nel 2001 e nel 2002 rispettivamente nelle categorie 76 kg e 84 kg.
Alle Olimpiadi 2008 tenutesi a Pechino aveva vinto la medaglia di bronzo, ma durante la cerimonia di premiazione scese dal podio gettando la medaglia, in segno di protesta per un presunto torto arbitrale durante il match di semifinale contro l'italiano Andrea Minguzzi. A seguito di questo gesto, ritenuto una mancanza di rispetto per gli altri atleti, il CIO decise di togliere la medaglia all'atleta svedese.
