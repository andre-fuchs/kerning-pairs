La ABA Liga 2012-2013 è stata la 12ª edizione della Lega Adriatica. La vittoria finale fu ad appannaggio dei serbi del Partizan Belgrado sui conterranei della Stella Rossa Belgrado.
Per la prima volta hanno partecipato una squadra proveniente dalla Macedonia, il MZT Skopje, e dall'Ungheria, il Szolnoki Olaj.
Le Final Four si sono svolte alla Laktaši Sports Hall di Laktaši. Le semifinali si sono giocate il 25 aprile, mentre la finale il 27 aprile 2013.
