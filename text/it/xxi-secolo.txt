L'esplosione demografica, assimilabile ad un andamento iperbolico nei secoli precedenti, dà segni di rallentamento.
Si intensifica il processo di globalizzazione grazie anche alla diffusione di Internet e dei suoi servizi web, nonché di altre tecnologie ICT come cellulari e smartphone (nascita della New Economy).
le problematiche ambientali (inquinamento, disastri ambientali, cambiamento climatico) ed energetiche (esaurimento dei combustibili fossili) raggiungono un'eco mediatica sempre maggiore per il loro sempre più evidente impatto socio-economico e la sempre più impellente necessità di soluzione;
Rivoluzioni colorate per la lotta alla libertá contro alcuni sistemi dittatoriali in alcune nazioni del mondo
26 marzo 2000: Vladimir Putin (già presidente ad interim) viene eletto presidente della Federazione Russa.
giugno 2000: in Siria morte del presidente Hafiz al-Assad e ascesa al potere del figlio Bashar.
20 gennaio 2001: insediamento del presidente degli Stati Uniti d'America George W. Bush.
11 settembre 2001: attentati dell'11 settembre 2001. Quattro gruppi terroristici di Al-Qaida dirottano altrettanti aerei di linea e portano due di essi a schiantarsi sulle Torri Gemelle di New York, uno sul Pentagono di Washington ed uno, diretto sul Campidoglio o sulla Casa Bianca, si schianta prima di raggiungerla.
7 ottobre 2001: gli Stati Uniti d'America danno il via ad azioni di guerra contro il regime dei Talebani in Afghanistan, ritenuto responsabile di aver favorito l'organizzazione terroristica al-Qaida di Osama bin Laden considerata colpevole degli attentati: Guerra in Afghanistan (2001-in corso).
3 novembre 2001: prima vittoria mondiale nello sport per la Repubblica di San Marino: avviene nel motociclismo con il sammarinese Manuel Poggiali, campione del mondo 125cc.
2001: Turkmenistan: Saparmyrat Nyýazow e il culto della personalità: la nascita del Ruhnama
20 maggio 2002: a Timor Est è il Giorno dell'indipendenza dall'Indonesia, con il Leader Xanana Gusmão
23-26 ottobre 2002: crisi del teatro Dubrovka a Mosca a causa degli indipendentisti ceceni.
1º febbraio 2003: disastro dello Space Shuttle Columbia al rientro in atmosfera.
19 marzo 2003: gli Stati Uniti d'America invadono l'Iraq, causando la seconda guerra del golfo, con l'intenzione di rovesciare il regime di Saddam Hussein, ritenuto impegnato nello sviluppo di armi di distruzione di massa, accusa che poi si rivelerà infondata. In seguito all'invasione, nasce Al-Qaida in Iraq, che si evolverà nello Stato Islamico (ISIS).
1º maggio 2004: dieci stati, pressoché tutti dell'est, entrano a far parte dell'Unione europea.
2002-2008: una serie di attentati rivendicati o attribuiti ad Al Qaida e gruppi collegati nel mondo: attentato di Bali del 12 ottobre 2002, Attentati di Madrid dell'11 marzo 2004, Attentati di Londra del 7 luglio 2005, Attentati del 23 luglio 2005 a Sharm el-Sheikh, attentati di Amman del 9 novembre 2005, Attentati di Mumbai dell'11 luglio 2006, Attentati di Mumbai del 26 novembre 2008.
aprile 2005: morte di papa Giovanni Paolo II ed elezione di papa Benedetto XVI.
luglio-agosto 2006: l'Esercito israeliano invade il Libano per rappresaglia contro il movimento sciita Hezbollah.
17 febbraio 2008: Giorno dell'autoproclamata indipendenza del Kosovo, dalla Serbia
28 maggio 2008: in Nepal viene istituita la Repubblica dopo 240 anni di monarchia, nel contesto della quale si distinse la figura determinante di Girija Prasad Koirala
15 settembre 2008: crollo della borsa americana con conseguenze a livello mondiale dando vita alla grande recessione.
2 luglio 2008: liberata in Colombia dopo più di 6 anni dal sequestro Íngrid Betancourt, attivista per i diritti civili.
20 gennaio 2009: insediamento del presidente degli Stati Uniti d'America Barack Obama. Primo presidente afroamericano degli Stati Uniti d'America.
18 maggio 2009: Sri Lanka: termina la Guerra civile in Sri Lanka(1983-2009), contro l'organizzazione delle Tigri Tamil: resa delle Tigri Tamil
20 marzo 2010: il vulcano islandese Eyjafjöll entra in eruzione causando il blocco del traffico aereo in Europa.
Dicembre 2010: inizia la primavera araba, che porta alla caduta di capi di Stato al potere da decenni in Tunisia, Egitto, Libia e Yemen.
17 dicembre 2010: Tunisia: inizia la Rivoluzione dei Gelsomini, nel contesto della Primavera Araba: allontanamento del presidente tunisino e del suo governo: inizia ufficialmente la Primavera araba
14 febbraio 2011: Bahrein: iniziano le sommosse popolari in Bahrein, per un cambiamento di regime politico
11 marzo 2011: terremoto e maremoto in Giappone: in questo contesto avviene il disastro di Fukushima: grave incidente in una centrale nucleare giapponese
2 maggio 2011: i Navy SEAL uccidono Osama bin Laden ad Abbottabad (Operazione Geronimo).
9 luglio 2011 è il Giorno dell'indipendenza del Sudan del sud dal Sudan, con il presidente Salva Kiir Mayardit
11 febbraio 2013: il papa Benedetto XVI annuncia ufficialmente di rinunciare al soglio pontificio.
13 marzo 2013: il cardinale argentino Jorge Mario Bergoglio viene eletto papa col nome di Francesco. È il primo pontefice sudamericano della storia.
3 luglio 2013: golpe egiziano del 2013, seguito dalla repressione della Fratellanza musulmana e dal Massacro di piazza Rabi'a al-'Adawiyya.
21 novembre 2013 - 23 febbraio 2014: Euromaidan, un movimento di protesta svoltosi a Kiev, si conclude con rovesciamento del governo di Viktor Janukovyč e l'instaurazione di una nuova costituzione.
febbraio-aprile 2014:  la regione ucraina filorussa della Crimea viene annessa dalla Russia; segue una guerra civile nel Donbass fra l'esercito ucraino supportato indirettamente dalla Nato e i separatisti filorussi supportati direttamente dalla Russia.
29 giugno 2014: tra Siria e Iraq viene proclamato il cosiddetto Stato Islamico (ISIS) con a capo il terrorista Abu Bakr al-Baghdadi. In risposta una coalizione a guida statunitense interviene militarmente contro l'ISIS in Iraq da agosto 2014 e in Siria da settembre 2014.
2015-2018: una lunga serie di attentati rivendicati o attribuiti all'ISIS nel mondo: Attentati di Copenaghen, Attentato di Tripoli del gennaio 2015, Attentato al museo nazionale del Bardo di Tunisi, Attentato di Susa, Attentati di Ankara del 10 ottobre 2015, Attentato al Volo Metrojet 9268, Attentato alla sede di Charlie Hebdo, Attentati di Beirut del 12 novembre 2015, Attentati di Parigi del 13 novembre 2015, Attentati di Bruxelles del 22 marzo 2016, Strage di Orlando, Attentato del 28 giugno 2016 all'Aeroporto di Istanbul-Atatürk, Attentato di Dacca, Attentati di Baghdad del 3 luglio 2016, Strage di Nizza, Attentato all'ambasciata canadese a Kabul del 2016, Attentato del 19 dicembre 2016 a Berlino, Attentato di Istanbul del 2017, Attentato del 22 marzo 2017 a Londra, Attentato di Stoccolma del 2017, Attentato di Manchester del 22 maggio 2017, Attentato di Londra del 3 giugno 2017, Attentato di Barcellona del 17 agosto 2017,  Attentato di Marsiglia del 1º ottobre 2017, Attentato di New York del 31 ottobre 2017, Attentato di Strasburgo dell'11 dicembre 2018.
2 aprile 2015: Kenya: avviene la Strage di Garissa, ad opera di un gruppo islamista
25 aprile 2015: un violentissimo terremoto di magnitudo 7.9 sulla Scala Richter scuote il Nepal facendo più di 8.000 vittime.
Estate-autunno 2015: crisi europea dei migranti. In risposta Operazione Mare nostrum, Operazione Triton e Operazione Themis.
23 giugno 2016: i cittadini del Regno Unito al referendum sulla permanenza del Regno Unito nell'Unione europea si esprimono per l'uscita del paese dall'Unione
20 gennaio 2017: insediamento del presidente degli Stati Uniti d'America Donald Trump.
26 aprile 2017: la navicella Cassini esplora lo spazio tra Saturno e i suoi anelli.
