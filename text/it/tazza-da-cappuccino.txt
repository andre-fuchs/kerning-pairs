La tazza da cappuccino è un tipo di tazza che si usa nei bar per il cappuccino. Di misura medio-piccola, con un solo manico ad ansa, corredata di piattino contiene da 150 a 160 millilitri. È costruita con porcellana di grosso spessore per non disperdere il calore, viene tenuta in caldo sopra la macchina del caffè. Solitamente è monocolore bianca, beige o con il logo della ditta fornitrice del caffè. Differisce da una tazza da tè per la dimensione leggermente più piccola, per lo spessore maggiore e per la collocazione, non è una stoviglia casalinga e non la si trova in nessun servizio.
