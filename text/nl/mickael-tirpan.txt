Mickaël Tirpan (23 oktober 1993) is een Belgisch voetballer die sinds 2018 uitkomt voor KSC Lokeren. Tirpan is een verdediger.
Tirpan begon zijn carrière in de lagere afdelingen bij FCV Dender EH, Boussu Dour Borinage en Seraing United. Op zijn 21e tekende hij een contract voor twee seizoenen met één seizoen optie bij eersteklasser Royal Excel Moeskroen. In zijn eerste seizoen op het hoogste niveau speelde hij slechts 11 wedstrijden (6 in de reguliere competitie en 5 in Play-off II), maar in zijn tweede seizoen kreeg hij al heel wat meer speelminuten van trainer Mircea Rednic. Na twee seizoenen bij Moeskroen trok Tirpan naar KAS Eupen, waarmee hij zich ternauwernood kon handhaven in de Jupiler Pro League. Zijn passage in de Oostkantons was evenwel van korte duur: na één seizoen verhuisde hij al naar KSC Lokeren.
