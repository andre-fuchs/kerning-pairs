Picket Fences (1992-1996) was een Amerikaanse dramaserie, geproduceerd door David E. Kelley, die door de Amerikaanse broadcaster CBS werd uitgezonden.
Kathy Baker (dokter Jill) en Tom Skerritt (de politiechef) waren de hoofdrolspelers. Zij hadden drie kinderen, gespeeld door Justin Shenkarow (Matthew), Adam Wylie (Zachary'Zach) en Holly Marie Combs (Kimberly).
Picket Fences won 28 televisieprijzen, waaronder veertien Emmy Awards en een Golden Globe. Hiervan werden drie Emmy's en de Globe door hoofdrolspeler Baker individueel binnengehaald.
