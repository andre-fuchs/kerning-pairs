januari1 - Het rijden op de fiets met reflectoren aan de zijkant van de banden, de zogenaamde fietsbandreflector, wordt verplicht gesteld.
8 - In Tsjaad gaan de regeringstroepen samenwerken met de aanhangers van ex-president Goukouni Weddeye, die tot deze datum in verbinding stonden met Libië.
14 - Van de 37 soorten kleine zangvogels in Europa worden er volgens opgaven van een wetenschappelijk instituut in München 26 met uitsterven bedreigd.
16 - Opstandige militairen in Ecuador ontvoeren Léon Febres Cordero, om de vrijlating af te dwingen van hun leider, de voormalige luchtmachtchef Frank Vargas.
16 - De secretaris-generaal van de communistische partij van China, Hu Yaobang, treedt af en wordt opgevolgd door premier Zhao Ziyang.
22 - Voor het oog van de camera pleegt de Amerikaanse minister van financiën van de staat Pennsylvania Budd Dwyer zelfmoord. Dwyer werd beschuldigd van corruptie.
22 - Stabiliteit wil nog niet intreden op de Filipijnen. In de hoofdstad Manilla openen soldaten in de buurt van het presidentiële paleis het vuur op een menigte van 10.000 betogers, die voor landhervormingen demonstreren. Er worden 16 mensen gedood. Op 27 januari mislukt een couppoging tegen president Corazon Aquino. Toch stemt twee derde van de kiezers op 2 februari voor de nieuwe grondwet.
25 - Hana Mandlíková wint de Australian Open. In de finale in Melbourne verslaat de Tsjechische tennisspeelster de Amerikaanse titelverdedigster Martina Navrátilová: 7-5 en 7-6.
27 - De Russische partijleider Michail Gorbatsjov levert in een opvallende rede kritiek op de fouten van het verleden. Hij roept op tot democratisering van de partij en de Russische samenleving. Op 2 februari wordt een eerste groep dissidenten vrijgelaten.
31 - Voor het eerst in de geschiedenis wordt een Nederlandse speelfilm onderscheiden met een Oscar. De aanslag van Fons Rademakers wordt bekroond als de beste niet-Engelstalige film van 1986. Regisseur/producent Rademakers ontvangt de Oscar uit handen van acteur Anthony Quinn.
Rond half januari zucht Nederland onder een extreme koudegolf. De temperatuur komt op veel plaatsen zelfs overdag niet boven −10° uit, en in combinatie met een harde wind is het zo onaangenaam dat het KNMI voor het eerst waarschuwt thuis te blijven.
Paul Rosenmöller is als bestuurder van de Vervoersbond FNV de drijvende kracht achter een weken durende havenstaking.februari1 - Filmstad Hollywood viert het 100-jarig bestaan.
6 - In West-Duitsland ontstaat een grote rel rond 3000 ton door Tsjernobyl radioactief besmette wei, die met geld van de overheid in stilte naar Egypte moest worden geëxporteerd.
8 - Het Nederlands Openluchtmuseum in Arnhem stelt zijn deuren gratis open in een poging het museum voor sluiting te behoeden.
9 - In Marseille dringen zeven zwaarbewapende overvallers een bankgebouw binnen, en gijzelen 23 mensen gedurende bijna een dag. Met een buit van 200 miljoen Franse francs ontsnappen ze door een vooraf gegraven tunnel naar het riool.
10 - Het Rode Kruis eist onmiddellijke toelating tot de door sjiitische Amal-milities belegerde Palestijnse vluchtelingenkampen in Libanon. Vier dagen later staan de milities voor het eerst in maanden toe dat er levensmiddelen en medicijnen naar de kampen worden gebracht. Hoofdzakelijk leven daar vrouwen en kinderen, die worden bedreigd door honger en epidemieën. Pas in april weten Syrische troepen de belegering te beëindigen.
14/15 - Voor het eerst is er op een overdekte ijsbaan een wereldkampioenschap schaatsen, en wel in het gloednieuwe Thialf-stadion in Heerenveen. De Nederlander Leo Visser rijdt op de vijf kilometer een nieuw wereldrecord.
15 - Een politieke grap van de Nederlands-Duitse showmaster Rudi Carrell loopt uit de hand als de Iraanse regering aanstoot neemt aan het zogenaamd werpen van damesslips en BH's naar de Iraanse geestelijk leider Khomeini.
20 - Met de 108 miljard dollar heeft Brazilië de grootste buitenlandse schuld van alle Derdewereldlanden. Tot schrik van het internationale bankwezen kondigt de regering aan voor een periode van 90 dagen alle rentebetalingen stop te zetten.
21 - De Franse politie arresteert vier vermoedelijke terroristen. Ze worden geacht de leiders te zijn van de linkse terreurorganisatie 'Action Directe'.
22 - Valérie Albada Jelgersma wordt bevrijd van haar ontvoering. Vader Eric Albada Jelgersma is topman/eigenaar van Unigro.
26 - In Washington komt de Commissie-Tower met haar eindrapport over 'Irangate', het grote Iran-contra-schandaal. Het kon niet worden bewezen dat president Ronald Reagan kennis had van alle implicaties, maar niettemin is sprake geweest van ernstige bestuurlijke fouten van het Witte Huis. Op 4 maart gaat Reagan in het offensief en neemt de verantwoordelijkheid op zich voor een reeks gesignaleerde fouten.
26 - Omdat de VS weigeren af te zien van hun atoomproeven, beëindigt de Sovjet-Unie het eenzijdige uitstel dat 19 maanden heeft standgehouden en voert ook zelf weer een testexplosie uit.maart2 - Vooral de provincie Drenthe wordt getroffen door extreem veel ijzel. Voorwerpen worden bedekt door een ijslaag van ten minste 1 centimeter dik. Bomen en hoogspanningsmasten knappen af.
6 - De Britse veerboot Herald of Free Enterprise kapseist voor de Belgische kust. 193 mensen, voornamelijk Britten, komen om het leven.
6 - Een onderzoek door deskundigen wijst uit dat kleine kinderen die in de buurt van de twee centra voor nucleaire bewapening wonen, een twee keer zo groot risico lopen dat zich in hun lichaam leukemie ontwikkelt als de kinderen elders in het land.
21 - Voor een recordbedrag van 17 miljoen Nederlandse gulden verhuist voetballer Ruud Gullit van PSV naar AC Milan.
23 - Na onenigheid over de benoeming van een nieuwe partijwoordvoerder treedt Willy Brandt af en wordt als partijvoorzitter opgevolgd door Hans-Jochen Vogel. Brandt leidde gedurende 23 jaar in de Bondsrepubliek de socialistische SPD.
25 - Door prins Filip wordt de eerste Europese ECU geslagen. De ECU zal de voorloper van de euro worden.
30 - Het Londense veilinghuis Christie's verkoopt voor 22,5 miljoen Britse pond het schilderij Zonnebloemen van Vincent van Gogh. Dit is het hoogste bedrag dat tot dat moment ooit voor een schilderij werd betaald.april2 - De lancering van de eerste reeks IBM PS/2 personal computers.
5 - Nederland eindigt als zevende en voorlaatste bij het wereldkampioenschap ijshockey voor B-landen in Italië en degradeert naar de C-poule.
6 - Ondanks hevige protesten neemt het Griekse parlement een wet aan die het landbezit van de Grieks-Orthodoxe Kerk nationaliseert.
12 - De Indiase minister van defensie V.P. Singh wordt ontslagen nadat hij een omvangrijke smeergeldaffaire aan het licht heeft gebracht bij de aankoop van wapens door het leger. De betreffende omkoopsommen zouden ten goede zijn gekomen aan de regeringspartij en de hoogstgeplaatsten in de Indiase samenleving.
13 - Portugal en China tekenen een overeenkomst waarbij het eiland Macau in 1999 wordt teruggegeven aan China. China zegt toe dat Macau daarna nog ten minste 50 jaar in belangrijke autonoom zal mogen blijven. Uiteindelijk wordt Macau op 20 december 1999 overgedragen aan China.
16 - Officieren van het Argentijnse leger muiten tegen de gekoze president Raúl Alfonsín. Ze eisen de vrijlating van de tot dat moment veroordeelde generaals en een volledige amnestie voor alle militairen die zich in de tijd van het militair bestuur schuldig hebben gemaakt aan schendingen van mensenrechten. De muiterij kan op 20 april vreedzaam worden beëindigd – alleen de militairen met een hogere rang dan brigade-generaal zullen nog worden berecht.
17 - De Amerikaanse regering legt hoge invoerheffingen op Japanse elektronicaproducten op, waarin halfgeleiders zijn verwerkt. De reden is dat Japan het akkoord uit 1986 over de verkoop van computerchips niet nakomt.
18 - In Manilla komen ontevreden troepen in opstand. Troepen die loyaal zijn aan de Filipijnse regering slaan de opstand neer.
20 - In Algiers begint het congres van de Palestijnse Nationale Raad. In de aanloop ervan verzoent PLO-leider Yasser Arafat zich met de leiders van radicale fracties, George Habash en Nayef Hawatmeh, die zich in 1983 aan zijn leiding onttrokken. Een dag later verbreekt Marokko tijdelijk zijn betrekkingen met de PLO, omdat het congres de vrijheidsstrijd van de Saharanen tegen Marokko op één lijn stelt met de situatie in Palestina.
22 - Het staatsvervoersbedrijf van Zuid-Afrika ontslaat 17.500 zwarte spoorwegarbeiders en maakt op die radicale manier een einde aan een al zes weken aanhoudende staking. Bij protesten tegen deze gang van zaken worden zes arbeiders doodgeschoten.
25 - Joop Zoetemelk wint de 22ste editie van de Amstel Gold Race.mei2 - Zweden wint het wereldkampioenschap ijshockey in Oostenrijk.
8 - Bij een vuurgevecht met veiligheidstroepen in het plaatsje Loughgall in Noord-Ierland worden acht IRA-leden doodgeschoten, onder wie IRA-leider Jim Lynagh.
8 - De grootste kanshebber op de Democratische kandidatuur voor de Amerikaanse presidentsverkiezingen, Gary Hart, stapt uit de verkiezingsrace nadat de pers zijn buitenechtelijke escapade met een fotomodel groot heeft opgeblazen.
9 - In Brussel wordt het 32e editie van het Eurovisiesongfestival gehouden. Het wordt gewonnen door "Hold me now", gezongen door Johnny Logan voor Ierland.
12 - Aida, gebaseerd op de gelijknamige opera van Giuseppe Verdi, krijgt een uiterst spectaculair bedoelde uitvoering tegen het decor van de Tempels van Luxor in Egypte. Het exclusieve publiek krijgt zijn zeer bijzondere voorstelling, maar qua uitvoering flopt alles.
13 - In Athene wint Ajax de Europa Cup voor Bekerwinnaars door in de finale Lokomotiv Leipzig met 1-0 te verslaan. Marco van Basten maakte na 21 minuten het doelpunt.
14 - In het eilandrijk Fiji in de Grote Oceaan neemt het leger de macht over van de gekozen regering van premier Timoci Bavadra. Achtergrond van de coup is de raciale spanning tussen Indiërs en Fijiërs, die tot uitbarsting kwam doordat de Indiërs voor het eerst de regering overheersten.
17 - Een Britse Piper Arrow PA28 met vier inzittenden komt boven het VOR-radiobaken van Sint-Niklaas in botsing met een Belgische Cessna 185 van de Aero-Paraclub der Kempen in Oostmalle, met vier valschermspringers en de piloot. Alle negen inzittenden van beide vliegtuigen komen om het leven.
22 - Gastland Nieuw-Zeeland opent het eerste officiële wereldkampioenschap rugby met een 70-6 overwinning op Italië in het Eden Park-stadion in Auckland.
28 - PSV wordt voor de 2e keer op rij kampioen van Nederland, door het Rotterdamse Excelsior met 3-2 te verslaan.
28 - De 18-jarige West-Duitser Mathias Rust landt met een sportvliegtuigje op het Rode Plein in Moskou. Het lek in de verdediging van het luchtruim van de Sovjet-Unie dat hierdoor aan het licht komt, leidt tot het ontslag van een aantal hooggeplaatste Russische militairen. Rust wordt tot vier jaar werkkamp veroordeeld.juni1- De premier van Libanon, Rashid Karami, wordt in een legerhelikopter het slachtoffer van een aanslag met explosieven.
6 - Er breken ernstige rellen uit in Oost-Berlijn uit als enkele duizenden jongeren het openlucht popconcert dat aan de overzijde van de Berlijnse Muur plaatsvindt, willen beluisteren.
8 - Kort na elkaar komen in Nederland verschillende ontuchtzaken aan het licht. Het ernstigste is wat er in Oude Pekela zou zijn gebeurd: circa 70 kinderen zouden zijn misbruikt door diverse volwassenen. De daders zijn nooit gevonden. Wellicht was hier sprake van massahysterie.
8 - Vanuit Oost-Suriname vluchten duizenden marrons over de Marowijnerivier naar het buurland Frans-Guyana. Het leger is in het offensief gegaan tegen het Junglecommando van Ronnie Brunswijk, dat in het gebied een succesvolle guerrilla voert.
10 - In Zuid-Korea stelt de regeringspartij DJP haar voorzitter Roh Tae-woo kandidaat om president Chun Doo-hwan op te volgen. In het hele land breken ernstige onlusten uit doordat de plannen van de regering inhouden dat er geen presidentsverkiezing door het volk wordt gehouden, maar door een college van kiesmannen. Roh Tae-woo komt daarop zelf met een democratiseringsplan, waarmee president Chun onder zware internationale druk op 1 juli instemt.
11 - De Conservatieven winnen de parlementsverkiezingen in het Verenigd Koninkrijk. Margaret Thatcher wordt voor een derde termijn als premier benoemd. Zij is de enige Britse premier die dit in de 20e eeuw haalt.
11 - In reactie op een algemene staking roept de regering van Panama de noodtoestand uit, voert de censuur in en draagt de ordehandhaving in de hoofdstad over aan de Nationale Garde onder leiding van 'sterke man' generaal Manuel Noriega.
14 - Dertien jaar na de val van het keizerrijk laat het nu socialistische Ethiopië verkiezingen houden. Alle kandidaten zijn voorgedragen door de communistische eenheidpartij, de vakbonden en het leger.
20 - In het Eden Park-stadion in Auckland wint gastland Nieuw-Zeeland het eerste officiële wereldkampioenschap rugby door Frankrijk in de finale met 29-9 te verslaan.
27 - Egbert Streuer en Bernard Schnieders winnen de zijspanklasse van de TT Assen.
28 - In het Wagener-stadion in Amstelveen wint de Nederlandse vrouwenhockeyploeg de eerste editie van de strijd om de Champions Trophy. Het mannenteam eindigt als tweede.juli2 - De Belgische staat slaagt er niet in om de erfenis van de schilder René Magritte, de beroemde surrealist, voor het land te bewaken: de collectie wordt in Londen geveild.
7 - Een commissie van het Amerikaans Congres onderzoekt het Iran-contra-schandaal met verhoren van de medewerkers van de Nationale Veiligheidsraad. De in Europese ogen nogal komische, militaristische luitenant-kolonel Oliver North groeit in zijn verhoor tot een nationale held, maar vooral is zijn getuigenis zeer belastend voor zijn superieuren.
11 - Geboorte van de vijfmiljardste wereldburger. Het betreft een baby in Joegoslavië, zo beslist secretaris-generaal Javier Perez de Cuellar van de Verenigde Naties.
14 - Een camping in Le Grand-Bornand wordt tijdens noodweer overspoeld door de buiten haar oevers getreden rivier Borne. 23 mensen komen om het leven.
18 - De rechtse, door Zuid-Afrika gesteunde rebellen van de beweging RENAMO zijn volgens de regering van Mozambique verantwoordelijk voor het bloedbad bij Homoine, dat het leven kost aan 386 mensen.
19 - Premier Margaret Thatcher van Groot-Brittannië en president François Mitterrand van Frankrijk ondertekenen het verdrag waarbij de bouw van de Kanaaltunnel tussen de beide landen wordt geregeld.
22 - De Russische partijleider Michail Gorbatsjov biedt het westen een wereldwijde 'dubbele nuloptie' aan voor kernwapens voor de korte en middellange afstand.
23 - In Moskou demonstreren Krim-Tataren voor het recht om naar hun geboorteland de Krim te mogen terugkeren. Na de Tweede Wereldoorlog waren ze door Jozef Stalin naar Centraal-Azië gedeporteerd, omdat hun nationalistische streven in verband werd gebracht met collaboratie met de Duitsers.
26 - De Ierse wielrenner Stephen Roche wint voor de eerste keer de Ronde van Frankrijk.
31 - In Mekka komen honderden vooral Iraanse pelgrims om het leven tijdens de Haj. Gastland Saoedi-Arabië beschuldigt Iran van een geplande actie om de Al-Masjid al-Haram te bezetten en Ayatollah Khomeini uit te roepen tot "leider van alle moslims". Iran stelt daar tegenover, dat Saoedi-Arabische troepen het vuur zouden hebben geopend op "vreedzame betogers tegen het Amerikaanse imperialisme en hun zionistische knechten".augustus4 - Publicatie van het VN-rapport "Our Common Future" later bekend geworden als het Brundtland-rapport.
7 - De vijf landen in Midden-Amerika die betrokken zijn bij de burgeroorlogen in het gebied bereiken in de hoofdstad van Guatemala, Guatemala-Stad, verrassend een eerste gezamenlijk akkoord dat bekend wordt onder de naam Esquipulas 2. Het zal als basis moeten dienen voor een dialoog tussen de strijdende partijen en voor uitschakeling van de buitenlandse inmenging (van met name Cuba en de VS). De Costaricaanse president Óscar Arias krijgt voor zijn inspanningen ten aanzien van het akkoord in oktober de Nobelprijs voor de Vrede.
8 - Openingsceremonie van de tiende Pan-Amerikaanse Spelen, gehouden in Indianapolis.
13 - In Heverlee wordt Patrick Haemers, bendeleider, door drie zwaarbewapende handlangers bevrijd uit de celwagen waarmee hij wordt vervoerd.
17 - Steffi Graf lost Martina Navrátilová na negentig weken af als de nummer één op de wereldranglijst der proftennisspeelsters, en de Duitse houdt bijna vier jaar stand.
17 - De Duitse nazioorlogsmisdadiger Rudolf Hess, de laatste nog in leven zijnde gedaagde uit het Proces van Neurenberg, pleegt zelfmoord in de Berlijnse Spandaugevangenis. De voormalige plaatsvervanger van Adolf Hitler was op het proces tot levenslange gevangenisstraf veroordeeld.
23 - In de hoofdsteden van de drie Baltische staten wordt gedemonstreerd tegen de Russische overheersing. Aanleiding is de 48ste verjaardag van het Duits-Russische niet-aanvalsverdrag tussen Adolf Hitler en Jozef Stalin, waarbij de drie landen aan de Sovjet-Unie werden overgeleverd.
28 - In de Filipijnen leidt generaal Gregorio Honasan een aanval van 1200 soldaten op het Malacañang Palace. De couppoging tegen president Corazon Aquino  wordt echter door het Filipijnse leger onder leiding van Fidel Ramos neergeslagen. Bij de coup komen 53 mensen om het leven.
30 - In Moskou prolongeert de Nederlandse hockeyploeg de Europese titel door in de finale Engeland na strafballen te verslaan.september1 - In België wordt het Koninklijk Besluit van kracht dat het roken verbiedt op alle openbare plaatsen in België.
5 - In Amsterdam wordt het homomonument onthuld ter nagedachtenis van vervolgde homo's in de nazitijd.
De inwoners van Nieuw-Caledonië, onder wie 40% Fransen, kiezen voor continuering van de status als Frans territorium.
7 - De Nederlander Klaas de Jonge mag Zuid-Afrika verlaten nadat hij twee jaar ondergedoken heeft gezeten op de Nederlandse ambassade in Pretoria. De Jonge wordt verdacht van steun aan de verboden zwarte verzetsbeweging ANC.
9 - Ferdi E. ontvoert in zijn eentje Ahold-topman Gerrit Jan Heijn en vermoordt hem dezelfde dag nog. De ontvoering houdt Nederland maandenlang in spanning, totdat in april 1988 Ferdi E. opgepakt kan worden.
13 - In Londen winnen de Nederlandse hockeysters de Europese titel door gastland Engeland in de finale na strafballen te verslaan.
16 - Ondertekening van het Montréalprotocol tot uitbanning van CFK's en andere stoffen die de ozonlaag bedreigen.
27 - Bij een aardverschuiving in een sloppenwijk bij de stad Medellín in Colombia komen meer dan 400 mensen om het leven.
30 - Suriname krijgt een nieuwe grondwet als stap in het democratiseringsproces.
september - MTV Europe begint met op Europa gerichte videoclips.oktober1 - Bij anti-Chinese onlusten in de Tibetaanse hoofdstad Lhasa vallen diverse doden.
9 - Op Sri Lanka zetten de Indiase 'vredestroepen' een groot offensief in tegen de rebellerende Tamil Tijgers in Jaffna. De stad valt op 26 oktober in handen van de Indiërs.
11 - In een hotel in Genève wordt de zojuist na een politiek schandaal afgetreden premier van de Duitse deelstaat Sleeswijk-Holstein, Uwe Barschel, dood aangetroffen. Eerst wordt aan moord gedacht, maar zelfmoord blijkt de oorzaak.
15 - President Thomas Sankara van Burkina Faso komt om het leven bij een staatsgreep. Minister van justitie kapitein Blaise Compaoré volgt hem op als president.
19 - De beurskrach op Zwarte Maandag doet beleggers sidderen. Nooit eerder daalden wereldwijd de koersen op één dag met meer dan 20%.
28 - Bomincident tijdens de EK-voetbal kwalificatiewedstrijd tussen Nederland en Cyprus. Ondanks hevig protest van de Griekse voetbalbond wordt de uitslag niet omgezet in een reglementaire 0-3 nederlaag voor Oranje, maar mag volgens de UEFA de wedstrijd overgespeeld worden. Hierdoor kwalificeert Oranje zich alsnog voor het toernooi in 1988 in Duitsland, en wordt Europees Kampioen.
oktober - De Amsterdamse kinderarts Guus de Jonge publiceert een baanbrekend artikel over het verschijnsel wiegendood. Hij adviseert rugligging voor zuigelingen.november7 - De 84-jarige Tunesische president Habib Bourguiba wordt afgezet door zijn premier Zine El Abidine Ben Ali, omdat hij lichamelijk en geestelijk niet meer voldoende toegerust zou zijn voor zijn taak. Ben Ali wordt zelf de nieuwe president.
9 - Gelijktijdig gehouden referenda in Italië geven duidelijke meerderheden te zien tegen kernenergie en tegen de onschendbaarheid van rechters en ministers.
11 - In de Noord-Ierse stad Enniskillen pleegt de IRA een bomaanslag op de deelnemers aan Remembrance Day, de herdenking van de gevallenen in de Eerste Wereldoorlog. Er vallen elf doden.
11 - De veiling van Sotheby's in New York vestigt een nieuw record met het verkoopbedrag voor het schilderij 'Irissen van Vincent van Gogh: 49 miljoen dollar.
12 - Suriname treedt toe tot het verdrag van San José. De bevoegdheid van het Inter-Amerikaans Hof voor de Rechten van de Mens wordt door Suriname erkend.
18 - Er breekt een grote brand uit in het Londense metrostation King's Cross waarbij 31 doden vallen. De regering krijgt ernstige kritiek te verduren omdat de bezuinigingen zozeer ten koste gaan van de gemeentes, de infrastructuur van het openbaar vervoer (de metro), de ziekenhuizen en de scholen.decemberIran-contraschandaal: Het raakt bekend dat de Amerikaanse regering in het geheim wapens heeft geleverd aan Iran.
8 - Het eerste bezoek aan de VS van de Russische partijleider Michail Gorbatsjov wordt opgesierd door de ondertekening van het INF-verdrag.
9 - Begin van de Palestijnse intifada op de door Israël bezette Westelijke Jordaanoever en Gazastrook.
10 - Het Amerikaanse ministerie van handel maakt bekend dat het Amerikaanse handelstekort alleen al in de maand oktober met 25,3 procent is gegroeid, tot 17,6 miljard dollar. De koersen van de aandelen op de beurs van New York storten opnieuw in.
12 - De Palestijnse bevolking op de Westelijke Jordaanoever en in de Gazastrook staat volgens de Israëlische pers 'op het punt van een volksopstand': dagelijks zijn er aanvaringen met het Israëlische leger. Op 16 december zet Israël in de Gazastrook voor het eerst tanks in. Op 19 december leveren demonstranten en politie ook in het Arabische deel van Jeruzalem urenlang strijd.
13 - Grote verliezer (minus zes zetels) bij de vervroegde parlementsverkiezingen in België is de regerende CVP van premier Wilfried Martens.
15 - Ahmad Yassin richt een Palestijnse tak op van de organisatie Moslimbroederschap. Deze zal later de naam Hamas aannemen.
15 - Onder druk van aanhoudende protesten moet de regering van Polen geplande prijsverhogingen laten vallen.
16 - De uitslag van de eerste directe verkiezingen voor het presidentschap die Zuid-Korea sinds 1971 kende, leidt in de hoofdstad Seoel en in andere steden tot protestdemonstraties en onlusten, omdat de oppositie denkt dat fraude is gepleegd. De kandidaat van de regeringspartij lijkt echter regulier te winnen door verdeeldheid bij de oppositie. Ex-generaal Roh Tae-woo krijgt 35,9 procent van de stemmen, de oppositiekandidaten Kim Young-sam en Kim Dae-jung blijven staan op respectievelijk 27,5 en 26,5 procent.
21 - De veerboot Doña Paz komt in aanvaring met de olietanker Vector en zinkt. Het vermoedelijke dodental daarbij was meer dan 4000.
25 - Studio Brussel zendt voor de eerste keer de Tijdloze 100 uit. Nummer 1 is Child in time van Deep Purple.
Madonna - True blueHet album 'Faith' van George Michael wordt de eerste nummer 1 van de aan het eind van dit jaar opgestarte cd top 40. Voor het eerst worden de Langspeelplaat en cd verkopen in een aparte lijst vermeld.
Internationale doorbraak van Paolo Conte als zanger met het album Aquaplano met de single Max.
De punk rock/pop rock band Green Day wordt opgericht. Tot 1990 staat de band bekend als Sweet Children.
De Russisch-Amerikaanse schrijver Joseph Brodsky ontvangt de Nobelprijs voor de Literatuur
21 - Alexander Klöpping, Nederlands internetondernemer in gadgets, blogger, columnist, internetjournalist en -spreker
10 - Taida Pasić, Servisch-Kosovaars scholiere, ex-asielzoekster en ex-verblijfsvergunningverzoekster
6 - Joran van der Sloot, Nederlands verdachte van de verdwijning van Natalee Holloway
20 januari: Koudste januari-decade van de eeuw: gemiddelde temperatuur van –8,3 °C.
24 augustus: Overstromingen in Gerpinnes en in de buurdorpen Acoz en Bouffioulx (Châtelet) met drie doden.
16 oktober: Zware storm teistert West-Europa, vooral Bretagne en Engeland. In België woedt de storm vooral in het noorden. Maximale windstoten tot 130 km/h aan de kust.Bron: KMI Gegevens Ukkel 1901-2003 met aanvullingen