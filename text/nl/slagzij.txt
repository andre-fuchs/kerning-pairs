Slagzij is de dwarsscheepse helling van een schip, dan wel naar bakboord, dan wel naar stuurboord. Slagzij wordt in graden uitgedrukt, terwijl dit bij trim meestal in het verschil tussen de diepgang voor en achter wordt uitgedrukt. Slagzij is de benaming voor de statische toestand, de dynamische beweging wordt slingeren genoemd.
Veel containerschepen en roro's zijn uitgerust met een antislagzijsysteem om tijdens het laden en lossen de slagzij te beperken.