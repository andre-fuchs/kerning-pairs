Alphons Maria Eric Patrick van der Luer (Maastricht, 16 augustus 1965) is een Nederlands voormalig voetballer die hoofdzakelijk als middenvelder speelde. Hij kwam van 1982 tot en met 2004 uit voor MVV, FC Assent, Roda JC en Alemannia Aachen. Van der Leur speelde in 1995 twee wedstrijden in het Nederlands voetbalelftal. Hij bracht veertien jaar van zijn actieve carri√®re door bij Roda JC.
Van der Luer werd in 2008 assistent-trainer bij Alemannia Aachen. Daar werd hij op 12 september 2011 samen met trainer Peter Hyballa op non-actief gesteld. In seizoen 2012-2013 was Van de Luer hoofdtrainer van KFC Uerdingen 05. Hij keerde in juli 2015 terug bij Roda JC, waar hij een dubbelfunctie kreeg als trainer van Jong Roda JC en scout voor de hoofdmacht van de club.. Vanaf 19 maart 2019 vervangt hij de ontslagen Robert Molenaar tot aan het einde van het seizoen.
