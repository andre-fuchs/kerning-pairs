De Haarlemmermeersche Golfclub is een Nederlandse golfclub in Cruquius in de provincie Noord-Holland.
De golfbaan werd in 1986 eerst aangelegd met 9 holes door de toen 38-jarige Ierse golfprofessional Christy O'Conner. In 1997 volgde een uitbreiding door Alan Rijks die er 18 holes bij maakte. De 18 holesbaan heet Leeghwater/Lynden en heeft een par van 73, de Cruquius-baan heeft een par van 68. Naast deze 27 holes is er een negen holes par 3 baan (Bolstra baan) met korte holes. Het gehele complex ligt in een ecologische zone.
