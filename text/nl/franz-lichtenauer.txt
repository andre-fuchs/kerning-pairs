Wilhelm Franz Lichtenauer (Rotterdam, 11 mei 1900 â€“ Rotterdam, 5 februari 1987) was een Nederlands ondernemer en politicus.
Lichtenauer was een kenner van het zee- en handelsrecht, die als (adjunct-)secretaris van de Rotterdamse Kamer van Koophandel een belangrijke rol speelde bij de ontwikkeling van de Rotterdamse haven. Hij had ook in de wederopbouw daarvan een belangrijk aandeel. In de Eerste Kamer hield hij zich bezig met verkeer en waterstaat en economische onderwerpen. Hij zat tevens in het Europees Parlement. In 1959 was hij een serieuze kandidaat voor een ministerschap. Hij was zeer actief als amateur-historicus.
Hij heeft in zijn geboortestad Rotterdam veel betekend voor kerk, staat en maatschappij en voor cultuur en wetenschap. 
Vanwege zijn bijzondere verdiensten is aan mr. W.F. Lichtenauer Van Oldenbarneveltpenning toegekend; dit is de hoogste gemeentelijke onderscheiding van de stad Rotterdam.