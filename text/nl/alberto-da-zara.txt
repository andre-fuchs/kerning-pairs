Alberto Da Zara (Padua, 8 april 1889 – Foggia, 4 juni 1951) was een Italiaanse vice-admiraal (Ammiraglio di Squadra) in de Regia Marina tijdens de Tweede Wereldoorlog.
Da Zara werd op 8 april 1889 in Padua geboren. De familie Da Zara zou van Joodse afkomst geweest zijn. Hij ging in 1907 naar de academie van de marine (Academia Navale di Livorno) in Livorno. Na het voltooien van deze opleiding werd hij bevorderd tot luitenant ter zee 3e klasse (Guardiamarina). Als Guardiamarina nam hij deel aan de Italiaans-Turkse Oorlog en de Eerste Wereldoorlog. Hij voerde het bevel over een kleine strijdmacht en bezette het Palagruža-archipel in de Adriatische Zee, een maand na die bezetting werd deze weer opgeheven vanwege verschillende moeilijkheden. Da Zara werd hierna bevorderd tot luitenant ter zee 2e klasse (Sottotenente di Vascello).
Tijdens de interbellum voerde hij zijn eerste commando over een kanonneerboot in de Dodekanesos. Hierna voerde het commando over de rivierkanonneerboot Ermanno Carlotto van 1922 tot 1925 op de Jangtsekiang in het Verre Oosten. In 1933 werd hij bevorderd tot kapitein-ter-zee (Capitano di Vascello). Hij werd de eerste commandant van de lichte kruiser Emanuele Filiberto Duca d'Aosta. In april 1937 twee jaar later werd hij aangesteld als commandant van de kruiser Raimondo Montecuccoli, en deed tot november 1938 dienst in het Verre Oosten. Op 2 januari 1939 werd hij bevorderd tot commandeur (Contrammiraglio).
Na de Italiaanse oorlogsverklaring (10 juni 1940), werd Da Zara commandant over de twee kruisers van de 4e Divisie (Alberto da Giussano en Alberico da Barbiano). Hij vocht in die hoedanigheid, zij het in een zeer ondergeschikte rol, in de slag bij Punta Stilo (ook wel de "slag om Calabrië" genoemd). Daarna werd hem een aantal minder belangrijke commando's toegewezen, zoals het commando van de Italiaanse marinebasis in La Spezia. 
Op 5 maart 1942 nam hij commando van de 7e Marine divisie (7ª Divisione Navale) (verving Raffaele de Courten) die bestond uit vier lichte kruisers van de Montecuccoli en D'Aosta klassen over. Op 15 juni 1942 vocht zijn eenheid tijdens operatie Harpoon, vaak beschouwd als een van de weinige eskader-grootte Italiaanse successen op de zee tijdens de oorlog. Da Zara's divisie voer uit om te strijden te leveren tijdens operatie Pedestal, maar de sortie werd afgebroken en ze moesten terugkeren naar de haven. Op 1 augustus 1943 nam Da Zara het commando over van het 5ª Divisione Navale, deze was samengesteld uit twee oudste slagschepen (Caio Duilio en Andrea Doria) gestationeerd in Tarente. 
Na de afgekondiging van de Italiaanse wapenstilstand met de geallieerde, voldeed hij aan het beveel om naar Malta te varen. Bij aankomst werd hij geïnformeerd over de dood van admiraal Carlo Bergamini en nam het commando van de Marina Cobelligerante Italiana over. Da Zara verbleef in Malta tot december 1943, voordat hij naar Italië terugkeerde. Hij voerde nog het commando over de militaire afdeling van de Ionische Zee en was inspecteur van de marinestrijdkrachten. 
Hij trok zich terug uit de actieve dienst en ging in september/oktober 1946 met pensioen. Da Zara overleed op 4 juni 1951 in Foggia.
Alberto's vader was een voormalige officier cavalerie. Zijn broer Guido sneuvelde op 16 februari 1943 terwijl hij het bevel voerden over het Cavalleggeri di Alessandria regiment tijdens gevechten in Kroatië. 
Da Zara was nooit getrouwd geweest, maar stond bekend als een rokkenjager, dit vanwege zijn gedrag in de hogere kringen van Italië en het Verre Oosten (China). Hij zou een relatie hebben gehad met Wallis Simpson, de toekomstige vrouw van Eduard VIII van het Verenigd Koninkrijk.
