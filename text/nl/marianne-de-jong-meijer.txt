Ze was al ongeveer 15 jaar gemeenteraadslid in Zaanstad waarvan de laatste tijd als fractievoorzitter voor ze in april 1976 benoemd werd tot burgemeester van Graft-De Rijp. Daarmee kwam het aantal vrouwelijke burgemeesters in Nederland op acht te liggen. Na haar installatie liepen de zeven van de elf gemeenteraadsleden uit protest weg omdat de meerderheid een CDA-burgemeester wilde. De Jong-Meijer bleef tot haar pensionering in april 1991 burgemeester van Graft-De Rijp.