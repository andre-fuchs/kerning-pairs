Lioni është një qytet në lindje të Francës, është kryeqytet i departamentit te Ronës dhe regjionit Rhone-Alpes. Lioni shtrihet në udhëkryqin gjeografik, ne veri të koridorit natyror të luginës se Ronës në mes te Masivit qendror (Massif central) ne perëndim dhe masivit alpin (Massif Alpin) ne lindje, qyteti i Lionit ze një pozitë strategjike në qarkullimin veri-jug të Evropës.
Lioni është një qytet në Francën qendrore lindore, i vendosur midis Parisit dhe Marsejës. Lioni ndodhet 470 km larg Parisit, 320 km nga Marseja, 160 km nga Gjeneva, 280 km nga Torino, 450 km nga Milano dhe 600 km nga Barcelona. Banorët e qytetit janë të quajtur Lionezë.
Popullsia e qytetit të Lionit është 472.305. Së bashku me rrethinat e tij dhe qytetet satelitorë, Lioni formon zonën e dytë më të madhe metropolitane në Francë pas asaj të Parisit, me popullsinë e zonës urbane të saj të vlerësuar të jetë 1.348.832 banorë dhe atë të zonës metropolitane të saj 1.748.271 banorë (2006). Lyon është gjithashtu një qendër e madhe industriale, i specializuar në industrinë kimike, farmaceutike, dhe Bioteknologjike. Qyteti përmban gjithashtu industri të softuer me një fokus të veçantë në video-lojrat.
Lioni është Prefektura (kryeqendra) e Departamentit të Rhône, dhe gjithashtu kryeqyteti i Rajonit Rhône-Alpes. Qyteti është i njohur për monumentet e tij historikë dhe arkitektonikë dhe është një Vend i Trashëgimisë Botërore të UNESCO. Lioni është i njohur historikisht si kryeqytet mëndafshi i botës. Qyteti është i njohur si kryeqytet i kuzhinës të Francës. Ai gjithashtu ka selinë ndërkombëtare të Interpolit, Euronews, Agjencia Ndërkombëtare për Kërkime të Kancerit. Lyon është një qytet pilot i programit të Këshillit të Evropës dhe Komisionit Evropian ndërkulturor të qyteteve.
Lioni është një qendër e madhe e biznesit me një reputacion si kryeqyteti francez i gastronomisë dhe që ka një rol të rëndësishëm në historinë e kinemasë për shkak të Auguste dhe Louis Lumiere. Skuadra lokale ekipit profesionist të futbollit, Olimpiku i Lionit, ka rritur profilin e Lionit në arenën ndërkombëtare nëpërmjet pjesëmarrjes në kampionatin e futbollit Evropian.
