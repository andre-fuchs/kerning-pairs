Abkhazia (abhasi: Aҧсны Apsny, gruz: აფხაზეთი Apkhazeti, ose Abkhaziston, rus. Абха́зия) është republikë autonome në kuadër të Gjeorgjisë (Grzisë), në Kaukaz. Pas luftës, në fillim të viteve të 90-ta të shekullit të kaluar ka shpallur pavarësinë, por ende deri sot nuk është pranuar nga bashkësia ndërkombëtare si shtet i pavarur. Abhazia ka një sipërfaqe prej 8.600 km katrorë, dhe 250.000 banorë.
Periudha Antike. Zbulimet e hershme arkeologjike japin të dhëna ne kohen e mijëvjeçarit të katërt para Krishtit. Rreth shekullit te 9-te para Krishtit rajoni i përkiste mbretërisë se Kolchi-t, e cila kishte lidhje te ngushta tregtare me greket. Në kuadër te kolonizimit grek u zhvillua gjithashtu dhe porti i Dioskurias, sot Suchumi. Prej vitit 63 para Krishtit Kolchis i përkiste mbretërisë Egrisi, e cila ne shekullin e pare pas Krishtit u pavarësua nga Perandoria Romake, respektivisht me ndarjen e saj ne Perandorinë Bizantine. Ne periudhën e Perandorit Justiniani i I-re, ne shekullin e 6-te, Abkazet u pagëzuan si te krishtere. Prej shekullit te 7-te, vendi ishte principate e pavarur e Perandorisë Bizantine. Por, pas dyndjeve arabe, vendi u detyrua t'u paguante atyre përkohësisht taksa.
