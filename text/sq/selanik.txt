Selanik (greqisht : Θεσσαλονίκη/Thessaloníki, turqisht: Selanik, maqedonisht: Солун/Solun) është i qyteti i dytë më i madh në Greqi dhe kryeqyteti i rajonit të Maqedonisë Qendrore, si dhe kryeqytet i Administratës së decentralizuar të Maqedonisë dhe Thrakisë.  Selaniku është qendra e dytë më e madhe ekonomike, industriale, tregtare dhe politike e Greqisë. Qyteti shtrihet përgjatë Gjirit të Selanikut në gjatësinë e 17 km dhe përbëhet prej 13 komunave. Qyteti është i njohur nga përmendoret dhe ndërtesat bizantine dhe otomane.  Për shqiptarët Selaniku shkruhet në kujtesën e hidhur kolektive sepse nëpër të shkonin lumenj të gjatë të emigrantëve shqiptarë të përndjekur nga ushtritë serbe gjatë shek 19 dhe 20.
Selaniku sipas regjistrimit të popullsisë së vitit 2001 ka pasur 363.987 banorë, ndërsa në vitin 2011 ka pasur 325.182 banorë. Qyteti pas çlirimit të saj në vitin 1912 ka pasur shumë popullsi otomane. Gjatë luftës Greko-Turke turqit ikën dhe u kthyen refugjatët. Selaniku ashtu si Shqipëria ka mbojtur popullin hebre gjatë Luftës e dytë Botërore. Selaniku ka mbrojtur rreth 50.000 hebre. Selaniku ka konsullatë shqiptare dhe banojnë rreth 100.000 shqiptarë sipas matjeve të vitit 2005.
Selaniku në Greqi është qyteti i dytë për nga rëndësia ekonomike, industriale, qendër tregtare dhe kulturore, si dhe ka rëndësi të madhe në aspektin e komunikacionit në Evropën Juglindore. Porti tregtar i qytetit është shumë i rëndësishëm për Greqinë dhe shtetet tjera në juglindje të Evropës. Selaniku që nga kohët e perandorisë romake ka qenë një qytet i rendësishëm ekonomik. Nga pozicioni i saj strategjik është zhvilluar dhe industria e armëve. Kryesisht Selaniku ka industri të lehtë. Ka industrinë e qumështit, ushqimorja dhe tekstile. Gjithashtu ka të zhvilluar shërbimet dhe telekomunikacioni.
Selaniku është nga ana artistike qyteti më i zhvilluar i Greqisë Veriore.  Këtu ndodhen disa monumente kulture.  Ato janë : Teatri Nacional i Greqisë Veriore, Salla i koncerteve, Muzeu Arkeologjik, Muzeu i Kulturës Bizantine, Muzeu teknologjik dhe i shkencës, Planetariumi, Muzeu i Trenave, Muzeu i Luftës, Muzeu Olimpik, Muzeu Ataturk, Muzeu historik i Luftrave Ballkanike, Muzeu i Hebrejve, Muzeu i artit Konteporan dhe Muzeu Fotografik. Selaniku është e famshme dhe për qendrat e saj tregtare.  Ato janë : Mediterranean Cosmos, Qendra Tregtare Makros etj. Qendra Tregtare Mediterranean Cosmos është më i madhi në Evropë nga ana e argëtimit sepse gjenden më shumë se 10 kinema, teatro, kënd lojrash, video lojrash etj.  Selaniku ka dhe 'Token e Ujte' (anglisht: Waterland) me të madh në Evropën Juglindore.  Jeta e natës është shumë e zhvilluar sepse gjenden shumë kafe,bar,restorant etj. Ka kazinon më të madh të Greqisë.  Ka shumë vende arkeologjike. Ato janë të mbrojtura nga UNESCO. Ato janë: Banjat Romake, Harku i Triumfit (Kamara), Qyteti i vjetër romak ku gjenden një teatër e vogël ku beheshin luftat e gladiatorëve, Agoraja e vjetër etj.
Selaniku ka të zhvilluar shumë sportin. Ka 3 stadiume të mëdha ku ato janë: Kaftanzoglio Stadium, Toumba Stadium dhe Kleanthis Vikelidis. Në qytet gjenden këto skuadra: Iraklis, PAOK, Aris që luajnë në Super Ligën e Greqisë.
