Football Association Community Shield (e quajtur më parë Charity Shield) është një ndeshje e përvitshme në futbollin anglez ndërmjet klubit fitues të Premier Ligës dhe klubit fitues të Kupës FA në Wembley Stadium. Nëse fituesi i Premier Ligës ka fituar gjithashtu edhe Kupën FA, atëherë ekipi i renditur i dyti në ligë do të zërë vëndin tjetër. Kjo ndeshje njihet si superkupë nga Federata Angleze e Futbollit.E organizuar nga Federata Angleze, fitimet nga ndeshja shkojnë në shoqata të ndryshme bamirësie rreth vëndit. Fitimet nga biletat dhe programi i ndeshjes i shpërndahen të 124 klubeve që morën pjesë në Kupën FA nga raundi i parë, kurse një pjesë tjetër shkojnë për shoqata bamirësie dhe projekte të tyre. Ky kompeticion u mbajtë për herë të parë në sezonin 1908–09, duke zëvëndësuar Sheriff of London Charity Shield.
Klubi fitues në fuqi është Manchester City, e cila mposhti Çelsin 2–0 në ndeshjen e vitit 2018.
