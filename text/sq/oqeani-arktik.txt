Oqeani Arktik (i njohur edhe si Oqeani i Ngrirë i Veriut), i vendosur në Hemisferën veriore, kryesisht në rajonin arktik polar verior, është më i vogli dhe më i cekti nga pesë ndarjet më të mëdha oqeanike të botës. Organizata Hidrografike Ndërkombëtare (IHO) e njeh si oqean, por disa oqeanografë nuk e njohin si të tillë, por e njohin si Deti Arktik, pjesë e Oqeanit Atlantik. Nga ana tjetër, Oqeani Arktik mund të shihet si pjesën më veriore të Oqeanit Botëror gjithë-përfshirës.
Pothuajse i rrethuar plotësisht nga Euroazia dhe Amerika Veriore, Oqeani Arktik është pjesërisht i mbuluar nga akulli i detit gjatë vitit (dhe pothuajse tërësisht në dimër). Kripshmëria dhe temperatura e sipërfaqes së Oqeanit Arktik ndryshojnë sezonalisht, si shkrihet dhe ngrihet akulli; kripshmëria e tij është më e ultë sesa kripshmëritë e katër oqeaneve të tjera, për shkak të avullimit të ulët, derdhjes së rëndë me ujë të freskët nga lumenjtë dhe përrenjtë, dhe lidhjeve dhe daljeve të kufizuara me ujrat oqeanike me kripshmëri të lartë. Tkurrja akullit gjatë verës është regjistruar në 50%.
