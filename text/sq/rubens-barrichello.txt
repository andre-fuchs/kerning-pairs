Rubens Gonçalves Barrichello ka lindur më 23 maj të vitit 1972 dhe është një Formula 1 pilot brazilian i cili për momentin garon për ekipin Honda Racing. Më së miri është i njohur si kolegu i pilotit Michael Schumacher gjat kohës së garimit për ekipin Ferrari nga viti 2000 gjer në vitin 2005, ku arriti sukses të dukshëm. Me largimin e M. Schumacherit në fund të vitit  2006 e bën këtë pilotin më me përvojë në sezon.
Ka lindur në São Paulo. Barrichello ishte pilot premtues në rinin duhe fituar 5 karting tituj në Brazil para kalimit në Evropë për të garuar për Formula Lotus në vitin 1990. Në vitin e tijë të parë fitoi titullin e kampionit, vitin vijues kalon në Angli në kampionatin në Formula 3 ku mund emrin e ri anglez David Coulthard. Me 19 vite i bashkangjitet garimeve në Formula 1.
Në vitin 2000, Barrichello fitoi garën e parë në Formula Një, duke triumfuar në cirkuitin e lagur të Hockenheim në Çmimin e madh të Gjermanisë. Ai tregoi edhe një herë aftësitë e tij në shi, duke garuar me goma për pistë të thatë edhe pse një pjesë e pistës ishte e largur. Ky vendim i rrezikshëm bëri që braziliani të krijonte një distancë të konsiderueshme nga makinat McLaren, që kryen pit stop dhe vendosën goma për shi, duke marrë një fitore të merituar dhe emocionale pasi e kishe nisur garën nga vendi i 18të. Ai u bë gjithashtu piloti që kishte pritur më gjatë për të fituar një Çmim të madh të Formula Një. Barrichello pati një sezon debutues pozitiv me Ferrarin, duke arritur podiumin në shumicën e garave, por shënoi më pak pikë se tre pilotë të tjerë pretendentë; Michael Schumacher, Mika Häkkinen dhe David Coulthard. Barrichello përfundoi i katërti në renditjen për pilotë, duke pasur më shumë rol mbështetës për pilotin e parë Schumacher, i cili mposhti Häkkinen dhe fitoi titullin kampion. Ai gjithashtu kontriboi në fitimin e titullit për kontruktorë për Ferrarin.
Barrichello u rendit i treti në sezonin 2001, duke arritur gjithsej 10 podiume dhe 56 pikë në kampionat. Ai për pak arriti një fitore në Monza, ku ekujpazhi i Ferrarit performoi dobët gjatë pit stopeve. Ai e përfundoi sezonin pa fitore, por sërisht luajti një rol të madh mbështetës për Schumacherin, i cili fitoi titullin e dytë kampion me Ferrarin si dhe ndihmoi ekipin italian të fitonte titullin kampion për konstruktorë.Suksesi i Barrichellos te Ferrari vazhdoi edhe në sezonin 2002, ku ai fitoi katër gara për ekipin dhe përfundoi i dyti në renditjen e përgjithshme për titullin e pilotit, duke arritur rezultatin më të mirë në karrierë. Megjithatë, ky vit u përfshi edhe nga polemikat, kur urdhërat e ekipit i kërkuan Barrichellos të lejonte Schumacherin të kalonte para dhe të fitonte në kthesën e fundit të Çmimit të madh të Austrisë. Schumacher ndërroi vendet e podiumit me Barrichellos në ceremoninë e podiumit, dhe pavarësisht se fitoi garën, mori trofeun e vendit të dytë, duke i dhënë brazilianit atë të fituesit.
