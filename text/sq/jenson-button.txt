Jenson Alexander Lyons Button (sq. Xhenson Aleksandër Lons Buton) (lindur më 19 janar 1980) është një pilot britanik i Formula Një nga Anglia i cili aktualisht garon me McLaren. Ai është shpallur Kampion Botëror i Formula Një në sezonin 2009, duke garuar me Brawn GP.
Button filloi karrierën e tij të garimit në kategorinë karting që në moshën tetë vjeçare duke arritur një sukses të hershëm, përpara se të përparonte te Kampionati Britanik i Formula Ford dhe Kampionati Britanik i Formula Tre. Ai garoi për herë të parë në Formula Një me Williams F1 në vitin 2000. Në vitin e ardhshëm ai kaloi te Benetton, një vit më vonë te Renaulti, dhe në vitin 2003 kaloi te BAR. Ai e mbylli sezonin 2004 në vendin e tretë në renditjen e pilotëve, duke u renditur mbrapa dy pilotëve të Ferrarit. BAR përfundimish u riemërua Honda për sezonin 2006, gjatë të cilës Button fitoi Çmimin e tij të parë të madh në Hungari, pas 113 garash.Pas tërheqjes së Hondës nga sporti në dhjetor 2008, ai ngeli pa skuadër për sezonin 2009, deri sa Ross Brawn bleu një skuadër në shkurt 2009, dhe Button çudërisht e gjeti veten e tij në nivele të larta me makinën e tij me motorr Mercedes. Ai arriti të barazojë rekordin me gjashtë fitore në shtatë garat e para të sezonit 2009, duke siguruar Titullin Kampion për Pilotë pas 2009 Çmimit të madh të Brazilit, duke udhëhequr me pikë gjatë gjithë sezonit; suksesi i tij gjithashtu ndihmoi Brawn GP për të siguruar Titullin Kampion për Konstruktorë.
Për sezonin 2010, ai kaloi te McLaren, duke qënë shok skuadre i britanikut tjetër dhe ish kampionit tjetër të Formula Një, Lewis Hamilton. Pasi e mbylli sezonin e parë me skuadrën në vendin e dhjetë, Button e mbylli sezonin 2011 si ndjekës. Në sezonin 2012, ai mori poz pozitën e tij të parë me McLaren në 2012 Çmimin e madh të Belgjikës. Ai e shpenzoi sezonin e pestë me McLaren në vitin 2014, i 15ti i tij në Formula Një. Nga 275 gara që Button ka startuar, ai ka fituar 15 të tilla, duke marrë edhe 50 podiume. Button është shpallur "Njeriu i Vitit" në vitet 2009 dhe 2011 nga Top Gear.
