Wesley Benjamin Sneijder (Hollandisht: [ˈʋɛsli ˈsnɛi̯dər]; lindur më 9 qershor 1984 në Utrecht) është një futbollist hollandez i cili luan si mesfushor-sulmues për skuadrën turke Galatasaray dhe për kombëtaren hollandeze. Ai është nominuar si UEFA Mesfushori i Sezonit dhe një nga tre mesfushorët më të mirë në botë për vitin 2010 nga FIFA. Një produkt nga akademia e Ajaxit, ai ka luajtur më parë me Ajaxin duke arritur të fitojë edhe shtatë trofe dhe u nderua me Çmimin Johan Cruijff në vitin 2004. Ai u shit për 27 milion € te Real Madridi në vitin 2007. Ai arriti të fitojë La Ligan me klubin që në sezonin e parë, ku më pas u shit te Interi për 15 milion €. Me skuadrën italiane, ai fitoi: 1 Serie A, 1 Ligë Kampionesh, 1 Superkupë Italiane, 2 Kupa të Italisë dhe 1 Kupë Bote për Klube. Pasi u shit te Galatasaray për 7.5 milion € në vitin 2013, ai ndihmoi skuadrën që të fitonin Süper Lig-ën që në sezonin e parë, ndjekur më pas me fitimin e Superkupës së Turqisë pas një fitore 1–0 kundër Fenerbahçes.
Sneijder ka përfaqsuar Hollandën me skuadra të moshave të ndryshme. Ai tashmë shtë një lojtar i rregullt i kombëtares së parë ku arriti të bëjë debutimin në prill 2003 ku ishte vetëm 18 vjeç. Ai ka përfaqsuar kombëtaren në Kupën e Botës të viteve 2006, 2010 (duke arritur deri në finale) dhe 2014 dhe sigurisht në UEFA Euro 2004, 2008 dhe 2012. Individualisht, ai ka fituar çmimet 2010 Këpuca e Bronzt dhe 2010 Topi i Argjendë dhe është vendosur në formacionin më të mirë të Euro 2008 dhe Kupës së Botës 2010, dhe sigurisht ai ka qënë "Lojtari i Ndeshjes" në 6 nga 11 ndeshjet që ka luajtur në këto 2 kompedicione.
Wesley Sneijder ka lindur më 9 qershor 1984 në Utrecht brënda një familje futbollistsh; babai i tij ka qënë një futbollist, vëllai i tij i madhë Jeffrey ka luajtur futboll gjatë viteve 2001–08 dhe vëllai më i vogël Rodney luan futboll aktualisht për Almere City.
Sneijder filloi karrierën e tij te akademia e famshme e Ajaxit. Pas hapave të bëra nga vëllai i tij më i madhë, edhe ai firmosi me Ajaxin. Sneijder u thirr për të luajtur në ndeshjen e parë me Ajaxin në fitoren 2–0 kundër SBV Excelsior, ku ishte një zëvëndësim i papërdorur nga trajneri Ronald Koeman. Ai u thirr nga trajneri për shkak të disa dëmtimeve në skuadrën e parë. Më 2 Shkurt 2003, ai bëri debutimin e tij zyrtar në fitoren 6–0 kundër Willem II. Ai e vendosi veten në formacionin e parë, madje luajti si titullar në ndeshjen e fazës së grupeve të Ligës së Kampioneve kundër Arsenalit më 26 Shkurt 2003.Më 5 Mars 2003, Sneijder shënoi golin e parë me skuadrën në fitoren 4–1 kundër FC Groningen në KNVB Cup. Më 13 prill, ai shënoi edhe golin e parë në Eredivizie në fitoren 3–0 kundër NAC Bredës. Ai shënoi tre goola të tjerë në ligë kundër Roda JC, RKC Waalwijk dhe De Graafschap duke ndihmuar Ajaxin të fitonte edhe titullin për sezonin 2003–04.
Më 14 shtator 2005, ai shënoi golin e parë në Ligën e Kampioneve në ndeshjen e fazës së grupeve kundër AC Sparta Praha. Ajaxi u kualifikua në fazën me eleminim ku Sneijder shënoi edhe në fitoren 4–2 kundër FC Thun.Më 7 Maj 2006, Sneijder ishte në formacionin titullar në ndeshjen kundër PSV-së për finalen e KNVB Cup, ku dhuroi asisstin e golit të parë të Klaas-Jan Huntelaar dhe ndihmoi skuadrën që ta fitonte finalen me rezultatin 2–1 në stadiumin De Kuip në Rotterdam.Gjatë sezonit 2006–07, Sneijder shënoi 18 gola në Eredivizie nga 20 golat e shënuar në të gjithë kompedicionet. Më 6 Maj 2007, Sneijder luajti në një tjetër finale të KNVB Cup, këtë herë kundër AZ Alkmaar ku Ajax arriti të fitonte nga gjuajtjet e penalltive.Më 12 gusht 2007, Ajaxi ra dakord që të shiste Sneijderin te Real Madridi për 27 milion €. Sipas faqes zyrtare, Sneijder u bë lojtari i dytë hollandez më i shtrenjtë në histori.
Sneijder ishte hollandezi i dytë nga tre që firmosën për Real Madridin në sezonin 2007–08, duke u bashkuar sëbashku me Royston Drenthen dhe Arjen Robbenin. Atij ju dhurua fanella me numrin 23, që më parë e kishte mbajtur David Beckham për 4 sezone rresht me Realin. Në ndeshjen e parë në La Liga me Realin, ai shënoi golin e fitores në Derbin e Madridit kundër Atlético Madrid. Në ndeshjen e tij të dytë, ai shënoi dy gola kundër Villarrealit, ku njëri prej tyre erdhi nga një godtije dënimi. Snejderi mbylli një sezon të mirë me skuadrën duke shënuar një tjetër gol me goditje dënimi në ndeshjen e fundit të sezonit kundër Levantes në stadiumin Santiago Bernabeu. Ai shënoi gjithsej 9 gola në ligë duke ndihmuar Real Madridin që të mbronte titullin e La Liga-s.
Më 3 gusht 2008, Sneijder u transportua me barrelë jashtë fushës së lojës gjatë një ndeshje miqësore para-sezone kundër Arsenalit pas një përplasje të ashpër me Abou Diaby. Pas përplasjes ai kishte pësuar një dëmtim në ligamentet e këmbës së tij. Sneijderit i bënë një IRM për të parë shkallën e dëmtimit, që u konfirmua jo aq i keq sa u duk në fillim. U konfirmua se Sneijder do të qëndronte jashtë fushave të lojës për të paktën tre muaj. Ai arriti ta rimarrë veten nga dëmtimi dhe të luante si titullar në përplasjen e Real Madridit kundër Juventusit në Turin për ndeshjen e fazës së grupeve të Ligës së Kampioneve.
Më 2 shtator 2008, AS raportoi se pas largimit të Robinhos te Manchester City për 42 milion €, Sneijderi do të behëj tashmë numri 10 i Real Madridit. Një ditë më vonë, këtë gjë e konfirmoi edhe vetë klubi madrilen nëpërmjet faqes zyrtare në internet. Numri i shkuar i tij 23, u mor nga hollandezi tjetër dhe ish-shoku i tij te Ajaxi, Rafael van der Vaart, i cili e pëlqente numrin 23.
Më 27 gusht 2009, Sneijder u ble nga Interi për një shumë të raportuar prej 15 milion €. Atij iu dha fanella me numrin 10 dhe bëri debutimin e tij vetëm një ditë pasi firmosi kontratën, ai dhuroi një impakt të madhë në fitoren 4–0 kundër Milanit në Derby della Madonnina. Më 3 tetor 2009, Sneijder shënoi golin e parë me fanellën e Interit në minutën e 92të në fitoren 2–1 kundër Udineses në San Siro. Goli i tij i dytë erdhi më 24 tetor 2009 kundër Catanias nga një goditje dënimi. Ai shënoi edhe golin e parë në Ligën e Kampioneve në fitoren dramatike të Interit 1–2 kundër Dynamo Kyivit, duke realizuar në minutën e 89të. Goli i tij i rradhës do të vinte nga një tjetër goditje dënimi kundër Livornos në një ndeshje të Kupës së Italisë.
Më 9 janar 2010, ai shënoi dy gola me goditje dënimi në një tjetër fitore dramatike të Interit 4–3 kundër Sienës në San Siro. Më 24 janar, ai mori një karton të verdhë në derbin kundër Milanit, me Interin që e mbylli ndeshjen me nëntë lojtar por arriti që të fitonte me rezultatin 2–0. Më 6 prill 2010, ai shënoi një supergol me goditje dënimi që në minutën e gjashtë në çerek–finalen e dytë kundër CSKA Moscow për t'i dhënë Interit kualifikimin me rezultatin e përgjithshëm 2–0. Më 20 prill, ai shënoi golin e barazimit në ndeshjen e parë të gjysmë–finales kundër Barcelonës në San Siro. Sneijder e shënoi golin me këmbën e djathtë pas një pasimi të marrë nga Diego Milito. Inter në fund arriti të fitojë ndeshjen me rezultatin 3–1 dhe në fund u kualifikua për në finale me rezultatin e përgjithshëm 3–2. Sneijderit ju vu pseudonimi nga mediat "The Sniper" (Spajperi) për aftësinë e tij për të krijruar raste për gol dhe aftësinë tjetër për të shënuar gola nga distanca të largëta.Më 22 maj, Inter fitoi finalen e Ligës së Kampioneve kundër Bayern München me rezultatin 2–0. Të dy golat u shënuan nga Milito, ku Sneijder dhuroi assistin vendimtar në golin e parë. Liga e Kampioneve ishte trofeu i tretë për Interin në sezonin 2009–10 pasi fituan edhe titujt e Serie A dhe Kupës së Italisë.
Sneijder e mbylli sezonin me 8 gola dhe 16 asiste në 41 ndeshje duke qënë një nga shtyllat kryesore të Interit në fitimin e "Tripletës".
Më 21 gusht 2010, Inter e filloi sezonin 2010–11 duke fituar Superkupën e Italisë me rezultatin 3–1 kundër Romës. Më 26 gusht, Sneijder ishte i emëruar nga UEFA si UEFA mesfushori i sezonit në sezonin 2009–10 të Ligës së Kampioneve. Një ditë më pas, në stadiumin Stade Louis II të Monakos, Interi humbi me rezultatin 2–0 në finalen e Superkuës së Europës kundër Atlético Madrid . Ai shënoi golin e parë të sezonit në barazimin 2–2 kundër Twentes në Ligën e Kampioneve më 14 shtator, dhe pas kësaj ai shënoi edhe një gol tjetër në fitoren 4–0 kundër Werder Bremenit në San Siro. Më 26 tetor, Sneijder ishte në listën e kandidatëve për të fituar Topin e Artë, në fund, Lionel Messi i Barcelonës arriti ta fitonte. Më 28 tetor, Sneijder firmosi një kontratë të re pesë vjeçare me Interin, gjë që do të thoshte se ai do të qëndore në Milano deri në vitin 2015. Inter e përfundoi Grupin A në Ligën e Kampioneve në vendin e dytë me 10 pikë dhe në shortin për fazën me eleminim, ata ranë me Bayern Münchenin (ku në sezonin e shkuar ishin ndeshur në finalen e Ligën e Kampioneve). Interi dhe Sneijderi e humbën ndeshjen e parë në San Siro me rezultatin 0–1 falë golit të vonshëm të Mario Gómez. Sneijder me Interin udhëtuan në Abu Dabi për të luajtur në Kupën e Botës për Klube. Ai ishte në formacionin titullar në gjysmë–finalen kundër Seongnam Ilhwa Chunma por doli nga fusha e lojës pa u mbushur minuta e parë për shkak të një dëmtimi, por Interi fitoi ndeshjen me rezultatin 0–3. Në finalen e 18 dhjetorit, Inter fitoi trofeun e pestë për vitin 2010 pasi mundi me rezultatin 3–0 TP Mazemben, me Sneijderin që nuk luajti në këtë ndeshje.Më 3 shkurt 2011, Sneijder shënoi golin e parë në ligë në fitoren 0–3 kundër Barit në Stadio San Nicola. Më 15 Mars 2011, Sneijder ndihmoi Interin që të kalonte për në çerek–finale duke shënuar një gol në minutën e 63 dhe udhëhoqi skuadrën në fitoren 3–2 (3–3 rezultati i përgjithshëm, Inter kaloi turin falë Golave jashtë fushe ) në Allianz Arena . Ata ranë në çerek–finale me Schalke 04 ku Zikaltrit u eleminuan me rezultatin e përgjithshëm 7–3.Inter arriti deri në finalen e Kupës së Italisë ku u përball me Palermon dhe fitoi me rezultatin 3–1 finalen me Sneijder që dhuroi dy asiste për golat e sulmuesit Samuel Eto'o, dhe më pas u zëvëndësua në minutën e 87të nga Diego Milito i cili shënoi golin e tretë të ndeshjes. Sneijder e mbylli sezonin me 7 gola dhe 11 asiste në 39 ndeshje.
Më 6 gusht 2011, në ndeshjen e parë të sezonit, Sneijder shënoi golin e avantazhit momental me një goditje dënimi në humbjen 2–1 kundër Milanit në finalen e Superkupës së Italisë. Më 20 shtator 2011, ai pësoi një dëmtim në këmbën e tij të majtë në humbjen 3–1 të Interit kundër debutuesve të Novarës.Më 26 tetor 2011, Sneijder shënoi golin e parë në ligë në barazimin 1–1 kundër Atalantës. Më 19 nëntor 2011, Sneijder pësoi një dëmtim të gradës së dytë në këmbën e tij të famshme të djathtë në fitoren e Interit 2–1 kundër Kaljarit në San Siro, ku ai doli nga fusha dhe u zëvendësua nga Phillipe Coutinho i cili shënoi golin e dytë të ndeshes. Më 26 Shkurt 2012, ai luajti ndeshjen e tij të 100të me Interin humbjen 1–0 kundër Napolit. Më 25 prill 2012, ai shënoi dy gola në fitoren 3–1 kundër Udineses në Stadio Friuli. Sneijder e mbylli sezonin me 5 gola dhe 6 assista në 28 ndeshje.
Sezoni 2012–13 filloi zyrtarisht më 2 gusht në ndeshjen e raundit të tretë të Ligës së Europës kundër Hajduk Split. Hollandezi shënoi golin e parë të ndeshjes në minutën e 18të, me Interin që në fund fitoi ndeshjen me rezultatin 0–3. Më 26 gusht 2012, në ndeshjen e parë të sezonit në ligë kundër debutuesve të Pescarës, Sneijder shënoi golin e parë nga tre të ndeshjes duke i dhuruar fitoren Interit me rezultatin 0–3.Sneijder pësoi një tjetër dëmtim në ndeshjen kundër Chievo Veronës më 26 shtator në fitoren 0–2 të Interit. Kjo ishte ndeshja e tij e fundit me klubit për shkak se marrëdhënjet e tij me klubit u përkeqsuan, ato filluan të përkeqsoheshin pas disa postimeve në Twitter dhe konflikteve për rinovimin e kontratës. Sneijder dëshironte një rinovim kontrate deri në vitin 2017 me 6 milion € në sezon kurse Interi i ofroi rinovimin e kontratës deri në vitin 2016 me 4 milion € në sezon.
Pasi dështoi të rinovonte kontratën me Interin, më 20 janar 2013, Sneijder firmosi një kontratë tre vjeçare e gjysëm me klubin turk Galatasay për shifrën e 7.5 milion €. Mijëra tifozë të klubit e mikpritën hollandezin në aeroportin Atatürk në Istanbul, kjo gjë u konfirmua edhe në faqën zyrtare të klubit. Sneijder firmosi kontratën e tij zyrtarisht më 21 janar në Türk Telekom Arena, shtëpinë e Galatasarayt. Gjatë konferencës për shtyp, rreth pyetjes për legjendën e klubit Gheorghe Hagi, Sneijder tha: "Ai ishte një legjend, tani dua dhe unë që të bëhem një legjend". Më vonë, ai u shfaq edhe në televizionin zyrtar të klubit, ku ai u përgjigj disa pytjeve rreth transferimit të tij te Galatasaray dhe për jetën personale. Ai gjithashtu lëshoi një mesazh drejtuar tifozëve të skuadrës: "Faleminderit për mbështetjen. Jam me të vertet krenar, dhe unë do t'ju bëjë ju djema akoma më krenar. Jam krenar që jam këtu, dhe nuk mund të presë që të luaj ndeshjen e parë me ju djema."Më 27 janar, Sneijder bëri debutimin e tij duke hyrë si zëvëndësim në fitoren 2–1 kundër rivalëve të Beşiktaş. Sneijder mori një pritje të ngrohtë, kur ai zëvendësoi Emre Çolak. Ai shënoi golin e parë me klubin e ri më 25 Shkurt në fitoren 4–2 në shtëpi kundër Orduspor, ai e shënoi golin afër zonës së 16të metrave dhe gjuatja e tij përfundoi në trekëndësh. Më 9 prill, Sneijder shënoi golin e dytë me klubin në fitoren 3–2 kundër ish klubit të tij Real Madrid në ndeshjen e kthimit të çerek-finales së Ligës së Kampioneve. Më 5 maj, Galatasaray mposhti me rezultatin 2–1 Sivassporin për të fituar 2012–13 Süper Lig. Sneijder fitoi ligën e tij të katërt në katër shtete të ndryshme.
Pasi përdori fanellën me numrin 14 në sezonin e tij debutues me Galatasarayn, ai mori fanellën me numrin 10 që e kishte mbajtur Felipe Melo. Më 1 dhjetor 2013, ku Galatasaray barazoi me rezultatin 1–1 kundër Kasımpaşa Spor Kulübü, trajneri i skuadrës Roberto Mancini, në përgjigje të pyetjes "Ku është Sneijder ?" drejtuar nga gazetarët gjatë intervistës pas ndeshjes, ai u përgjigj: "Sneijder është larguar dhe nuk e di se ku ka shkuar" ku faqa zyrtare e Galatasarayt kishte informuar mediat më herët arsyen e largimit të Sneijderit. Ky konflikt midis faqes zyrtare të Galatasarayt dhe trajnerit Mancini u cilësua si shumë e çuditshme nga mediat turke të cilat kishin krijuar zëra për largimin e hollandezit në merkaton e dimrit të vitit 2014.
Më 11 dhjetor 2013, Sneijder shënoi një gol të vonshëm fitues në fitoren 1–0 kundër Juventusit në Türk Telekom Arena në Ligën e Kampioneve duke kualifikuar skuadrën e tij në fazën me elenimin direkt.
Sneijder bëri debutimin e tij me Hollandën U–21 kundër Republikës Çeke U–21 më 28 Mars 2008. Ndeshjen e tij të parë me kombëtaren e parë e luajti kundër Portugalisë m 30 prill të atij viti, duke u bërë lojtari i tetë më i ri që luan një ndeshjen në historinë e Hollandës. Ai u bë kapiten i kombëtares pas tërheqjes së përkohshme të Mark van Bommel. Sneijder vesh fanellën me numrin 10 kur luan me kombëtaren e tij.
Sneijder sëbashku me Hollandën arritën deri në gjysmë–finale të UEFA Euro 2004. Ai luajti si zëvëndësues në 2 ndeshje të fazës së grupeve dhe në kualifikuese kontriboi me dy gola.
Sneijder luajti si titullar në të kartërta ndeshjet e Hollandës në Kupën e Botës 2006 që u luajt në Gjermani. Ai mori një karton të verdhë nga 16të që u morën gjatë luftës së raundit të 16 kundër Portugalisë (titullar "Beteja e Nurembergut") pasi shtyu mesfushorin portugez Petit gjatë një grindje midis dy kombëtareve; Portugalia fitoi ndeshjen me rezultatin 1–0.
Më 1 Maj 2008, përpara fillimit të UEFA Euro 2008, Sneijder kishte shënuar një gol me goditje dënimi në ndeshjen miqësore kundër Uellsit e cila përfundoi me fitoren 2–0 për hollandezët. Golin e dytë e shënoi Arjen Robben.
Sneijder festoi ditëlindjen e tij të 24 duke shënuar në fitoren 3–0 kundër Italisë në ndeshjen e parë të Grupit C. Ai e shënoi golin në minutën e 31të të ndeshjes pas një kundërsulmi të nisur nga Giovanni van Bronckhorst, ai mori një pasim nga Dirk Kuyt dhe e dërgoi topin në mes të duarve të Gianluigi Buffon dhe në rrjetë. Ai shënoi golin e dytë të ndeshjes vetëm pasi kishin kaluar pesë minuta nga goli i parë i Ruud van Nistelrooyt. Në fund erdhi dhe goli i tretë i shënuar nga mbrojtësi Van Bronckhorst. Goli i Sneijderit kontriboi në fitoren e parë të Hollandës kundër Italisë pas 30 viteve. Kjo ishte humbja më e madhe e Italisë në 30 vitet e fundit, ajo ishte mundur nga Suedia në vitin 1983 me të njëjtin rezultat. Më 13 qershor 2008, ai shënoi një tjetër gol në fitoren 4–1 Francës në ndeshjen e dytë të Grupit C. Sneijder e shënoi golin në minutën e 92të të ndeshjet nga një goditje fantastike me kthesë nga jashtë zone, topi përfundoi në trekëndësh.
Hollanda e eleminua nga Rusia në çerek-finale me rezultatin 3–1. Falë performancave të mira të tij, Sneijder u zgjodh në formacionin më të mirë të turnamentit sëbashku me shokun e skuadrës Edwin van der Sar.
Sneijder ishte në formacionin titullar në ndeshjen e parë të kompedicionit, në fitoren 2–0 kundër Danimarkës. Ai shënoi golin e vetëm duke i dhënë fitoren kombëtares së tij 1–0 kundër Japonisë në ndeshjen e dytë të Grupit E. Në dy ndeshjet e para të grupit, Sneijder ishte zgjedhur si "Lojtari i ndeshjes". Në ndeshjen e Hollandës në raundin e 16 kundër Sllovakisë, Sneijder shënoi për të siguruar fitoren 2–1. Forma e tij fantastike vazhdoi edhe në çerek–finale kundër Brazilit ku ai shënoi dy gola në pjesën e dytë për ti dhënë fitoren kombëtares së tij me rezultatin 2–1. Me këto dy gola, Sneijder arriti në kuotën e katër golave në Kupën e Botës, ai gjithashtu u zgjodh edhe "Lojtari i ndeshjes" nga faqja zyrtare në internet e FIFA-s.Në gjysmë–finalen kundër Uruguajit, Sneijder shënoi në minutën e 70të, duke arritur në kuotën e pesë golave, duke u bërë golashënuesi më i mirë i këtij turnamenti sëbashku me David Villën e Spanjës. Hollanda fitoi ndeshjen me rezultatin 3–2 duke u kualifikuar për në finale. Sneijder u shpall sërisht si "Lojtari i ndeshjes" falë një votimi publik. Në Finalen e Kupës së Botës, hollandezët humbën në kohën shtesë me rezultatin 1–0 kundër Spanjës falë golit të Iniestës në minutën e 116të.
Në Euro 2012, Hollanda u vendos në Grupin B, njohur edhe si "Grupi i vdekjes", sëbashku me Portugalinë, Gjermaninë dhe Danimarkën. Sneijder luajti si mesfushor sulmues në dy ndeshjet e para ku ata humbën me rezultatet 1–0 dhe 2–1 repektivisht kundër Danimarkës dhe Gjermanisë. Kundër Portugalisë, ata humbën 2–1, me Sneijder që luajti në të majtë të sulmit. Tulipanët u eleminuan që në fazën e grupeve.
Sneijder është cilësuar si specialist goditjesh dënimi, sepse është i aftë të shënojë nga distanca të largëta. Edhe pse i shkurtër, ai është i shpejtë dhe di të organizojë lojën e skuadrës.
Sneijder është martuar me aktoren hollandezo–spanjolle Yolanthe Cabau van Kasbergen që nga korriku i vitit 2010. Ai ka një djalë nga një lidhje tjetër. Nga frymëzimi i shokut të tij të skuadrës tek Interi, Javier Zanetti, Sneijder u bë Katolik, duke u pagëzuar në Milano..
Sneijder ka dy vëllezër — Jeffrey një ish–sulmues, dhe Rodney, i cili luan për RKC Waalwijk. Në Maj 2008, u raportua se kishte penguar vëllain e tij të vogël Rodney që të transferohej në merkaton e verës së vitit 2008 të tranferohej te Real Madrid (klubi i tij në atë kohë). Sneijder tha: "Real Madrid e kërkonte atë dhe Rodney ishte shumë i lumtur për këtë. Por, kur e dëgjova, ndala diskutimet. Unë nuk jam pro të rinjëve të bashkohen në klube të mëdha. Unë i kam thënë atij se ai duhet të bëjë një ndalesë së pari tek Ajax".
Në tetor 2008, revista hollandeze Voetbal International hapi një sondazh për të zbuluar se kush është gjuajtësi më i mirë i goditjeve të dënimit. Sneijder mori rreth 70% të votave ndërkohë që Robin van Persie u rendit i dyti me 21% dhe sulmuesi Klaas-Jan Huntelaar ishte i treti me 3% të votave. Ai është votuar si lojtari më i mirë i sezonit 2009–10 nga Goal.com.
Johan Cruijff-schaal (4): 2002, 2005, 2006, 2007 Real MadridLa Liga (1): 2007–08
Lojtari i ndeshjes (4): vs Danimarka (NG), vs Japonia (NG), vs Brazil (ÇF), vs Uruguaji(GJF)
