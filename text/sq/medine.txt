Medina(ar.: المدينة المنورة, sqt. ælmæˈdiːnæl muˈnɑwːɑrɑ ose المدينة sqt. ælmæˈdiːnæ, zyrtarisht njihet si El-Medinetul-muneuere), është qytet në Hixhaz një krahinë në perëndim të Arabisë Saudite dhe është kryeqendra e provincës Al Medinah. Është qyteti i dytë më i shenjtë Islam dhe vendi i varrimit të Muhammedit.
Medina tani ka mbi 1.300.000 banorë (sipas të dhënave të vitit 2006) dhe gjendet në koordinatat 24.28 veri dhe 39.36 lindje.  Ky qytet më parë është njohur si Jethrib, por më vonë emri i qytetit u ndërrua në Medīnetun-nebij (مدينة ﺍﻟﻨﺒﻲ  "qyteti i të dërguarit") ose El-Medinetul-muneuere ("qyteti i ndritur" ose "qyteti rrezatues"), e që shkurt njihet si Medīne që do të thotë "qytet".  Në Medine gjendet varri i të Dërguarit të Zotit, Muhammedit (paqja qoftë mbi të) kështu që radhitet si qyteti i dytë më i shenjtë në Islam pas Mekës (Mekkah).
Jethribi(më vonë:Medina) për herë të parë u banua nga fiset Jude Beni Kajnuka, Beni Kurejdha dhe Beni Nadir .
Ibn Khordadbeh më vonë ka deklaruar se gjatë dominimit Persian  në Hixhaz, fisi Beni Kurejdha ka shërbyer si taksambledhës për shehun.
Në vitin 622, Muhammedi e la Mekkën dhe arriti në Jethrib duke ndryshuar tërësisht jetën sociale dhe politike në këtë vend. Pas arritjes së Muhammedit (paqja qoftë mbi të) qyteti gradualisht filloi të njihej si Medina.
Sipas Ibën Is'hakut, myslimanët dhe judët e vendit nënshkruan një marrëveshje të njohur si Kushtetuta e Medines e cila i detyronte fiset myslimane dhe jude të bashkëpunonin  mes tyre. Natyra e këtij dokumenti sipas shkrimit të Ibën Is'hakut, përcjellur nga Ibën Hishami është subjekt i mosmarrëveshjes mes historianëve modernë, ku shumica janë të mendimit se kjo marrëveshje është përmbledhje marrëveshjesh, më shumë gojore se sa të shkruara, të kohërave të ndryshme, dhe nuk është e qartë se kur janë bërë dhe me kë.
Beautiful Masajids Of Madina Munawara, Details And Pictures- Completely In Urdu - (anglisht)
