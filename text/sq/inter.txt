F.C. Internazionale Milano, njohur zakonisht si Internazionale (Italisht: [internatt͡sjoˈnaːle]) ose thjesht Inter ose Inter Milan jashtë Italisë, është një klub italian futbolli me seli në Milano, Lombardi. Ata janë klubi i vetëm që e kanë shpenzuar të gjithë historinë e tyre në ligën e parë të futbollit italian, njohur si Serie A, e cila filloi në sezonin 1929–30.
Internazionale ka fituar 30 trofe brënda Italisë, përfshirë fitimin e kampionatit 18 herë, kupën shtatë herë dhe superkupën pesë herë. Nga viti 2006 e deri në vitin 2010, klubi e fitoi ligën pesë herë rresht, duke barazuar dhe rekordin e të gjitha kohërave. Ata kanë fituar Ligën e Kampioneve tre herë: dy herë rresht në vitet 1964 dhe 1965 të tretën në 2010, e fundit për një skuadër italiane. Inter në sezonin 2009–10 përveç se fitoi Ligën e Kampioneve, fitoi gjithashtu edhe Scudetton dhe Kupën e Italisë duke u bërë skuadra e parë dhe e vetme italiane që fiton tripletën kontinentale. Klubi gjithashtu ka fituar tre herë Kupën UEFA, dy herë Kupën Interkontinentale dhe një herë FIFA Kupën e Botës për Klube.
Inter i luan ndeshjet në shtëpi te stadiumi San Siro, njohur gjithashtu edhe si Stadio Giuseppe Meazza. Stadiumi, i cili ndahet me rivalët e Milanit, është stadiumi me kapacitetin më të madhë në Itali, me plot 80,018 vende. Milan është rivali më i madhë i Interit, dhe ndeshja që luajnë bashkë quhet Derby della Madonnina, dhe është një nga derbit më të ndjekura në futboll. Që nga viti 2010, Inter është skuadra e dytë italiane më e mbështetur, dhe e teta më e mbështetur në Europë. Inter është një nga klubet më të vlefshme në Itali dhe në botë. Inter ishte një anëtarët e krijimit të grupit G-14 udhëheqës të futbollit europian, tani ai grup nuk ekziston më.
Klubi u themelua më 9 mars 1908 si Football Club Internazionale Milano pas një përçarje me Milan Cricket dhe Football Club (tani A.C. Milan. Emri i klubit buron nga dëshira e antarëve themelues për të pranuar lojtarët e huaj si edhe ata italianë.
Klubi fitoi Skudeton (kampionatin) e parë në vitin 1910 dhe të dytën në vitin 1920. Kapiteni dhe trajneri i parë i Skudetos ishte Virgilio Fossati, i cili u vra në Luftën e Dytën Botërore.
Në vitin 1922, Inter qëndroi në krye të ligës pasi fitoi dy play-off'e. Gjashtë vite më vonë, gjatë epokës Fashiste, klubi u detyrua të bashkohej me Unione Sportiva Milanese dhe u riemërua Società Sportiva Ambrosiana. Ata veshën fanella këtë herë me një kryq të kuq rreth saj. Modeli i fanellës ishte frymëzimi i flamurit dhe stemës së qytetit të Milanos, i cili nga ana e tij rrjedh nga flamuri i shenjt mbrojtës i Milanos, Shën Ambrozi, dhe daton në shekullin e 4-t. Presidenti i ri i ardhshëm Oreste Simonotti e ndryshoi emrin e klubit duke e bërë Associazione Sportiva Ambrosiana në vitin 1929. Megjithatë, tifozët vazhduan ta quanin klubin Inter, dhe në vitin 1931 presidenti i ri Pozzani ju nënshtroi presionit të aksionarëve dhe ndryshoi emrin në  Associazione Sportiva Ambrosiana-Inter .
Coppa Italia (Kupa e Italisë) e parë u fitua në sezonin 1938–39, i udhëhequr nga legjenda Giuseppe Meazza, nga i cili mban emrin e sotëm zyrtar stadiumi San Siro. Kampionati i pestë u fitua në vitin 1940, pavarësit dëmtimit të Meazzës. Pas fundit të Luftës së Dytë Botërore, klubi ri-vendosi emrin e saj të vjetër. Pas luftës, Interi fitoi kampionatin e gjashtë në vitin 1953 dhe të shtatin në 1954.
Në 1960, trajneri Helenio Herrera u bashkua me Interin nga Barcelona, duke marrë me vete "gjeneralin" e mesfushës Luis Suárez, i cili kishte fituar çmimin Futbollisti Evropian i Vitit në të njëjtin vit për rolin e tij në fitimin e La Ligës dhe Kupës Fairs. Ai do ta transformonte Interin në një nga skuadrat më të mëdhaja në Europë. Ai modifikoi formacionin 5–3–2 që njihej si "Verrou". Ky formacion i zgjedhur nga Helenio Herrera kishte për qëllim forcimet e kundërsulmeve. Formacioni "Catenaccio" ishte shpikur nga trajneri austriak me emrin Karl Rappan. Formacioni në të vertetë kishte katër mbrojtësa që secili duhej të mbronte një kundërshtar të caktuar, plus një organizator në mesin e fushës i cili duhej të luante me dy mesfushorë krahu. Herrera shtoi dhe mbrojtësin e pestë duke e vendosur pak përpara mbrojtjes. Mbrojtësi i pestë do të luante i liri dhe do të merrej me çdo sulmues që do të shkonte përmes dy qëndër-mbrojtësave. Interi përfundoi i treti në Serie A në sezonin e tij të parë, i dyti në vitin e dytë dhe i pari në sezonin e tretë. Kjo gjë u pasua me ty triumfe rresht në Kupën Europiane në vitet 1964 dhe 1965. Herrera mori titullin ll Mago, gjë që do të thotë magjistar. Formacioni i skuadrës së tij ishin mbrojtësit Tarcisio Burgnich dhe Giacinto Facchetti, lojtari i lirë Armando Picchi, organizatori Suárez, ansori Jair, mesfushori i majtë Mario Corso, dhe Sandro Mazzola që luante në të djathtë.
Në 1964, Interi arriti finalen e Kupës Europiane duke mposhtur Borussia Dortmundin në gjysmë-finale dhe Partizanin e Beogradit në çerek-finale. Në finale, ata u përballën kundër Real Madridit që kishte arritur shtatë nga nëntë finalet që nga themelimi i kompedicionit. Mazzola shënoi dy gola në fitoren 3–1, dhe më vonë skuadra fitoi Kupën Interkontinentale kundër Independientes. Një vit më vonë, Inter e përsëriti suksesin duke mposhtur dy herë fituesit Benficën në finale me golin e Jair, dhe më pas fitoi sërisht Kupën Interkontinentale kundër Independientes.
Në 1967, me Jair të larguar dhe Suárezin e dëmtuar, Inter u mposht në finalen e Kupës Europiane me rezultatin 2–1 nga Celtic. Në të njëjtin vit,  klubi ndryshoi emrin e saj duke e bërë Football Club Internazionale Milano.
Pas epokës së artë të viteve 1960', Inter arriti të fitonte kampionatin e njëmbëdhjetë të tyre në vitin 1971 dhe të dymbëdhjetin në vitin 1980. Inter u mposht për herë të dytë brënda pesë viteve në finalen e Kupës Europiane, duke u mposhtur 2–0 nga Ajaxi i Johan Cruijff në vitin 1972. Gjatë viteve 1970' dhe 1980', Inter gjithashtu shtoi edhe dy Coppa Italia në koleksion, trofetë e sezoneve 1977–78 dhe 1981–82.
E udhëhequr nga dyshja gjermane Andreas Brehme dhe Lothar Matthäus, dhe nga argjentinasi Ramón Díaz, Interi fitoi kampionatin e vitit 1989. Gjermani tjetër Jürgen Klinsmann dhe Superkupa Italiane erdhën në sezonin e ardhshëm por kjo nuk ishte shumë e dobishme pasi Interi nuk e mbrojti dot titullin e fituar një sezon më parë.
Vitet 1990' ishin një periudhë zhgënjyese. Gjatë kësaj kohe rivalët e tyre Milan dhe Juventusi kishin arritur suksese vendore dhe europiane, Inter ishte lënë mbrapa krahëve, duke përsëritur rezultate mediokër në ligë, ku rezultati më negativ ishte ai i sezonit 1993–94 ku ata ishin vetëm një pikë larg zonës së rënjes një ligë më poshtë. Megjithatë, ata arritën disa suksese europiane duke triumfuar tre herë në Kupën UEFA në vitet 1991, 1994 dhe 1998.
Pasi Massimo Moratti mori drejtimin e klubit nga Ernesto Pellegrini në vitin 1995, Inter theu dy herë rekordin për blerjen më të shtrenjtë në botë gjatë asaj periudhe (19.5 milion £ për Ronaldon nga Barcelona në 1997-tën dhe 31 milion £ për Christian Vierin nga Lazio dy vite më vonë). Megjithatë, vitet 1990' qëndroi sërisht një dekadë zhgënjyese, dhe ishte dekada e vetme ku Inter nuk arriti ta fitojë asnjë herë të vetme titullin e Serie A. Për tifozët e Interit ishte e vështirë për t'i vënë fajin dhe për të fajësuar veçanisht ndonjërin dhe kjo gjë solli një marrëdhënje të akullt mes tyre dhe presidentit, trajnerëve dhe madje disa lojtarëve.
Moratti më vonë u bë shinjestër e tifozëve, menjëherë pasi ai shkarkoi trajnerin e shumëdashur  të tyre Luigi Simoni pas vetëm disa ndeshjeve të para në sezonin 1998–99, pasi kishte marrë çmimin "Trajneri Italian i Vitit" në 1998-ën një ditë para se të shkarkohej. Në atë sezon Inter dështoi të kualifikohej në ndonjë kompedicion europian për herë të parë pas gati dhjetë viteve, duke e mbyllur sezonin në vendin e tetë.
Në sezonin e ardhshëm, Moratti punësoi ish trajnerin e Juventusit Marcello Lippi, dhe firmosi me lojtarë si Angelo Peruzzi dhe Laurent Blanc sëbashku me ish lojtarët e Juventusit Vieri dhe Vladimir Jugović. Skuadra j'u afrua suksesit të parë vendor që nga viti 1989 ku ata arritën në finalen e Kupës së Italisë ku u mposhtën nga Lazio.
Edhe sezoni tjetër ishte një tjetër fatkeqsi për klubin. Inter impresionoi në ndeshjen e Superkupës Italiane kundër Lazios duke marrë kryesimin falë blerjeve të reja Robbie Keane dhe Hakan Şükür – megjithatë, ata u mposhtën 4–3. Ata gjithashtu u eleminuan në raundin paraeleminator të Ligës së Kampioneve nga klubi suedez Helsingborgs IF, Álvaro Recoba humbi një penallti vendimtare në fund. Lippi u shkarkua pas vetëm një ndeshje të vetme në ligë e cila rezultoi humbja e parë në historinë e Interit kundër Regginës. Marco Tardelli, i zgjedhur për të zëvëndësuar Lippin, dështoi për të sjellë rezultate, dhe mbahet mend nga tifozët e Interit si trajneri që humbi derbin e qytetit me rezultatin 6–0 kundër Milanit në sezonin 2000–01. Pjestarët e tjerë të "familjes" Inter gjatë kësaj periudhë që vuajtën ishin lojtarë si Vieri dhe Fabio Cannavaro, ku të dyve i ishin shkatërruar restorantet në Milano pas humbjeve kundër Milanit.
Në vitin 2002, Inter jo vetëm që shkoi në gjysmë-finalen e Kupës UEFA, por ishte 45 minuta larg fitimit të "Skudetos", ku ata duhej të mbanin avantazhin prej një goli në ndeshjen jashtë fushe kundër Lazios. Inter kryesonte 2–1 pas 24 minutash, por Lazio barazoi në kohën shtesë në fund të pjesës së parë dhe shënoi edhe dy gola të tjerë në pjesën e dytë duke i hapur rrugë Juventusit që të fitonte titullin. Në sezonin e ardhshëm, Interi e përfundoi ligën si ndjekës dhe gjithashtu arriti të shkonte në gjysmë-finalen e Ligës së Kampioneve kundër Milanit, duke u eleminuar për shkak të rregullit të golit jashtë fushe.
Më 1 korrik 2004, Inter punësoi ishte shefin e Lazios Roberto Mancini si trajnerin e ri. Në sezonin e parë nën drejtimin e tij skuadra koleksionoi 72 pikë nga 18 fitore dhe nga vetëm dy humbje, duke fituar gjithashtu edhe Kupën e Italisë dhe më vonë edhe Superkupën. Më 11 maj 2006, Inter mbrojti titullin e fituar edhe e fituar edhe një herë kupën, duke mposhtur Romën me rezultatin e përgjithshëm 4–2 (1–1 në Romë dhe 3–1 në Milano).
Inter u nderua me trofeun e 2005–06 Serie A pasi pikët e Juventusit dhe Milanit u zbritën për shkak të skandalit të trukimit të ndeshjeve. Gjatë sezonit të ardhshëm, Inter arriti të thyente rekordin e fitoreve rresht duke fituar 17 ndeshje rresht në Serie A, duke filluar me të parën më 25 shtator 2006 me një fitore 4–1 në shtëpi kundër Livornos, dhe duke e mbyllur më 28 shkurt 2007, pas një barazimi 1–1 në shtëpi kundër Udinese. Më 22 prill 2007, Inter fitoi "Skudeton" e dytë rresht—të parën në fushë që nga viti 1989—ku ata mposhtën 2–1 Sienën në Stadio Artemio Franchi. Mbrojtësi italian fitues i Kupës së Botës Marco Materazzi shënoi të dy golat.
Inter filloi sezonin 2007–08 me objektivin për të fituar si Serinë A ashtu edhe Ligën e Kampioneve. Skuadra e nisi mirë ligën, duke qënë në krye në ndeshjet e para të sezonit, gjithashtu arriti të kualifikohej në fazën me eleminim direkt në Ligën e Kampioneve; megjithatë, ata nuk mundën dot të resiztonin kundër Liverpoolit më 19 shkurt gjë që ngriti pyetjen për dështimin e trajnerit Roberto Mancini në klub. Pasi u eleminua nga anglezët në Ligën e Kampioneve, Mancini lajmëroi qëllimin e tij për të lënë drejtimin e skuadrës, duke ndyshuar mendjen vetëm një ditë më vonë. Në ditën e fundit të sezonit 2007–08 në Serie A, Inter luajti kundër Parmës në transfertë, dhe dy gola nga Zlatan Ibrahimović i siguruan klubit titullin e tretë rresht kampion. Mancini u shkarkua më vonë pas shkak të deklaratës së tij të mëparshme për lënjen e klubit.
Më 2 qershor 2008, Inter punësoi ish trajnerin e Portos dhe shefin e Çelsit José Mourinho si trajnerin e ri. Në sezonin e tij të parë si trajneri i Interit, Zikaltrit fituan Superkupën Italiane dhe titullin e katërt rresht, por duke u eleminuar nga Liga e Kampioneve në raundin e tretë me eleminim direkt, këtë herë nga Manchester United. Me fitimin e titullit për herë të katërt rresht, Inter u bë skuadra e tretë pas Torinos dhe Juventusit si skuadrat e vetme që e kanë bërë këtë gjë në 60 vitet e fundit.
Një nga themeluesit e Interit ishte një piktor me emrin Giorgio Muggiani. Ai kishte si detyrë që të krijonte stemën e parë të Zikaltërve në vitin 1908. Disa elemente themelore të stemës së parë kanë ngelur edhe në stemën e sotme që ka Interi.
Inter që nga krijimi në vitin 1908 e deri tani, ka përdorur fanella me vija të zeza dhe blu. Ata zgjodhën ngjyrën e zezë për të përfaqësuar natën dhe ngjyrën blu për të përfaqësuar qiellin. Perveç një periudhe në Luftën e Dytë Botërore që Inter i braktisi këto dy ngjyra, nuk ka pasur ndonjë periudhë tjetër kohore që Inter i la këto ngjyra. Në vitin 2008, Inter festoi 100 vjetorin e tyre me një kryq të kuq në fanellen e tyre. Kryqi kujton flamurin e qytetit të tyre Milano, dhe ata vazhdojnë të përdorin këtë model në fanellen e tyre të tretë.Shumica nga skuadrat e Serie A përdorin kafshë për të përfaqësuar simbolet dhe historinë e tyre. Një prej këtyre skuadrave është edhe Interi, i cili për simbol ka gjapërin, i quajtur Il biscione ose Serpente. Gjarpëri është një simbol i rëndësishëm për qytetin e Milanos. Simboli është i famshëm për praninë e saj në shtepinë e Sforza (i cili sundoi mbi Italinë nga Milano gjatë periudhës së rilindjes).
Inter e shfaqi për herë të parë në sezonin 2009–10. Pasi mundën Sienën, Inter fitoi Serie A për herë të 18 në histori dhe për të pestën herë rradhazi. Për të festuar titullin, skuadra nxorri fanellën e dytë ky në krahun e majtë kishte një gjarpër blu me të zezë. Kjo ishte fanella më e bukur jashtë fushe e historise së Interit. Inter këtë fanellë e përdori gjatë gjithë sezonit 2010–11.
Stadiumi i Interit San Siro ka 80,018 vende, njohur zyrtarisht si Stadio Giuseppe Meazza pasi lojtari ka luajtur me të dy skuadrat. Për këtë stadium përdoret më shpesh emri San Siro, sepse zona rreth stadiumit e ka emrin San Siro. Giuseppe Meazza ka qënë stadiumi i AC Milan që në vitin 1926, sepse u ndertua nga Presidenti i mëparshem i Milanit Piro Pirelli. Ky stadium u ndërtua nga 120 puntorë dhe koha e ndertimit ishte 13 muaj e gjysëm. Stadiumi ishte në pronesi të AC Milan derisa e mori pronësinë bashkia e qytetit. Në vitin 1947 ky stadium u nda me klubin tjetër të Milanos, Interin.
Ndeshja e parë u luajt në vitin 1926, kur Inter mundi Milanin me rezultatin 6–3 në një ndeshje miqësore. Milan luajti ndeshjen e saj të parë në Seria A në San Siro më 19 shtator 1926 kur u mund nga Sampierdarenese që tani quhet Sampdoria. Në fillim kapaciteti i stadiumit ka qënë me 35,000 vende. Më pas stadiumi i rikonstruktua për Kupën e Botës 1990 që u mbajt në Itali. Në verën e vitit 2008,  kapaciteti i stadiumit arriti 80.018 vende, për të plotësuar standartet e UEFA.
Drejtuesit e Interit kanë kohë që mendojne per krijim e nje stadiumi me një kapacitet prej 70.000 ulësesh. Ky projekt thuhet se mund të filloj në vitin 2016. Shkak i mendimit të ketij projekti është fitimi i pakët që merr Inter nga biletat dhe të tjerat për shkak se pjesën tjetër të fitimeve e merr Bashkia e Italisë .
Inter është një nga ekipet më të mbështetura në Itali sipas një kërkimi në gusht 2007 nga gazeta italiane La Repubblica. Historikisht, seksioni më i madh i tifozëve të Interit nga qyteti i Milanos kanë milanezës borgjez të shtresës së dytë, kurse të Milanit zakonisht kanë qënë të shtresës puntore.Grupi ultras tradicional i Interit është Boys San; ata kanë një pjesë të rëndësishme në historinë e ultrasve në përgjithsi për shkak se ata janë nga më të vjetrit, duke u themeluar në vitin 1969. Politikisht, ultrasit e Interit jan quajtur zakonisht si krahu i djathtë dhe kanë marrëdhenjë të mirë me ultrasit e Lacios. Përveç grupit kryesor që është Boys San, janë gjithashtu edhe katër grupe të tjera gjithashtu të rëndësishme: Viking, Irriducibili, Ultras, dhe Brianza Alcoolica.
Tifozët më të zhurmshëm të Interit mblidhen në sektorin Curva Nord, ose ndryshe në pjesën e veriut të stadiumit San Siro. Kjo traditë e gjatë ka bërë që Curva Nord të jetë sinonim për mbështetësit më të fortë të klubit, të cilët shpalosin flamuj dhe banera në mbështetje të ekipit të tyre.
Inter ka disa rivalitete, dy prej të cilave kanë domethënje të madhe në futbollin italian; së pari, ata marrin pjesë në derbin e qytetit i quajtur Derby della Madonnina me Milanin; rivaliteti ka ekzistuar që kur Inter u themelua në 1908. Emri i derbit i referohet virgjëreshës Mari, statuja e së cilës në krye të katedrales së Milanos është nga tërheqjet turistike të qytetit.
F.C. Internazionale Milano Primavera është skuadra U–19 e Interit. Ata luajnë në grupin B të Campionato Nazionale Primavera. Ata ka fituar shtatë kampionate (Campionato Nazionale Primavera) dhe pesë kupa (Coppa Italia). Ata kanë fituar gjithashtu 6 herë Torneo di Viareggio. Në mars 2012, Inter U–19 fitoi edicionin e parë të NextGen Series që është UEFA Liga e Kampioneve për të rinjtë.
- 3 -   Giacinto Facchetti, Mbrojtës i majtë, 1960–1978 (Nderim pas vdekjes). Numri u tërhoq më 8 shtator 2006. Lojtari i fundit që ka veshur këtë fanellë ka qënë qëndër mbrojtësi argjentinas Nicolás Burdisso, i cili më pas mori numrin 16 për pjesën e mbetur të sezonit .
- 4 -  Javier Zanetti, Mesfushor mbrojtës, ka luajtur 858 ndeshje për Interin ndërmjet viteve 1995 e deri në vitin 2014, ku deklaroi tërheqjen zyrtare nga futbollit. Presidenti i klubit Erick Thohir konfirmoi se numrin 4 i Zanetti-t do të tërhiqet për respekt ndaj tij .
Lista e presindentëve të F.C. Internazionale Milanos nga vitit 1908 e në vazhdim.
Lista e trajnerëve të F.C. Internazionale Milanos nga viti 1909 e në vazhdim. Trajneri aktual është Luciano Spalletti, i cili e mori detyrën më 9 qershor 2017.José Mourinho është trajneri fitues i Tripletës së parë në historinë e Interit në sezonin 2009-10 dhe në historinë e futbollit italian. Trajneri që ka qëndruar më gjatë tek Interi është Argjentinasi Heleno Herreira, i cili qëndroi për 8 vjet, duke fituar edhe 2 Kupa Europiane dhe 2 Kupa Interkontinentale, kurse trajneri që ka qëndruar me pak kohë është Italiani Gian Piero Gasperini, i cili qëndroi 1 muaj e një javë. 
Gjithsej, që nga themelimi i klubit e deri tani Inter ka ndërruar 82 trajnerë, ku trajneri i parë ka qënë Virgilio Fossati, i cili gjithashtu ka qënë edhe lojtar.
Inter ka fituar 30 trofe vendor. Zikaltrit kanë fituar 18 kampionate, shtatë kupa dhe pesë superkupa. Nga viti 2005 deri në vitin 2010, Inter fitoi kampionatin pesë herë rresht duke barazuar rekordin e të gjitha kohërave të vendosura nga Torino, por në vitin 2017, Juventus theu rekordin me titullin e gjashtë rresht. Ata e kanë fituar Ligën e Kampioneve tre herë: dy herë rresht në 1964 dhe 1965 dhe një tjetër në 2010. Klubi gjithashtu ka fituar edhe tre herë Kupën UEFA, dy herë në Kupën Interkontinentale dhe një herë FIFA Kupën e Botës për Klube.
Javier Zanetti është lojtari me më shumë ndeshje për Interin në Serie A; ai ka luajtur 602 ndeshje në kampionat dhe 858 në të gjitha kompedicionet.Giuseppe Meazza është golashënuesi më i mirë i të gjitha kohërave për Interin me 248 gola në 408 paraqitje. Ai ndiqet nga Alessandro Altobelli me 209 gola dhe Roberto Boninsegna me 171 gola.
Heleno Herrera është trajneri që ka shërbyer më gjatë në klub. Ai drejtoi ekipin nga viti 1960 e deri në vitin 1968. Ai gjithashtu është trajneri me i suksesshëm i klubit zikaltër, duke udhëhequr Interin në epokën Grande Inter. Ai fitoi tre kampionate, dy Kupa Europiane dhe dy Kupa Interkontinentale. José Mourinho i cili u emërua në krye të Interit më 2 qershor 2008 e përfundoi sezonin e tij të parë me fitimin e kampionatit dhe superkupës, kurse në sezonin e dytë realizoi Tripletën duke triumfuar në kampionat, kup dhe Ligën e Kampioneve duke u bërë trajneri i dytë më i suksesshëm në historinë e Interit.
