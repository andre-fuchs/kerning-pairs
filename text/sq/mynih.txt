Mynihu (gjermanisht München) është një qytet në juglindje të Gjermanisë. Ai është dhe kryeqyteti i landit të Bavarisë (gjerm. Bayern). Me rreth 1.3 milion banorë, Mynihu radhitet për nga madhësia e qyteteve gjermane në vendin e tretë pas Berlinit dhe Hamburgut.
Mynihu është një nga qendrat më të rëndësishme ekonomike dhe kulturore të Republikës Federative Gjermane.
Në Mynih gjendet dhe klubi më i njohur i Gjermanisë në futboll, FC Bayern München, i cili konsiderohet si njeri nga ekipet më të mira evropiane në futboll.
Në këtë qytet çdo vit festohet edhe festa më e madhe popullore (festa e birrës), e njohur si Oktoberfest, të cilën për çdo vit e vizitojnë për 2 javë më radhe rreth 6 milion njerez.
Kjo feste e ka rrjedhen e saj që nga 12 tetori 1810 me rastin e martesës së Princit bavares Ludwig dhe princeses Theresia. Per hir të saj vendi ku mbahet kjo feste quhet Theresienwiese.
Mynihu është një pikë lidhëse e transportit me një rrjet shumë të dendur automobilistik dhe hekurudhor.
Për kultivimin e kulturës gjermano-shqiptare në Mynih përkujdesen anëtarët e organizuat në Qendrën e pavarur kulturore shqiptare "Rilindja".
