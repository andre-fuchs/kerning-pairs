Alfa Romeo është prodhues italian i automjeteve, themeluar në vitin 1910 në Torino. Alfa Romeo është pjesë e kompanisë Fiat Group që nga viti 1986. Kompania fillimisht njihej si  A.L.F.A., shkurtesë kjo nga Anonima Lombarda Fabbrica Automobili.
Kopania që u bë Alfa Romeo u themelua si Società Anonima Italiana Darracq (SAID) në vitin 1906 nga Cavaliere Ugo Stella, një aristokrat nga Milano, në një partneritet me kompaninë fanceze të automobilave, të Alexandre Darracq-ut. Kompania fillimisht prodhonte veturat e Darraq-ut në Naples, por pasi partneriteti dështoi Stella dhe bashkë investitori tjetër italian zhvendosën prodhimin në një fabrikë të poseduar nga Darracq në Milano si pjesë e firmës Portello, dhe kompania u riemërua në A.L.F.A. (Anonima Lombarda Fabbrica Automobili).  Vetura e parë jo-Darracq u prodhua në vitin 1910 24 HP, dizajnuar nga Giuseppe Merosi.  Më pas Merosi dizajnon edhe motorin më të fuqishëm  për veturat Alfa njohur si 40-60 HP.
Në vitin 1910 teknikut Romano Cattaneo iu dha detyra për të krijuar një logo për kompaninë e re të themeluar në Milano, ALFA. Kështu që një ditë ai duke pritur tramin në stacionin Piazza Castello në Milan u inspirua nga kryqi i madh i kuq i familjes Visconti dhe nga stema biscione bmi derën e madhe në Castello Sforzesco.
Me ndihmë nga Giuseppe Merosi, dizajnuesi, në skemat e tijë përfshiu edhe stemën e qytetit të Milanos edhe atë të familjes të rrethuar me ngjyrë të kaltër të errët dhe në gjysëm rrthin e sipërm të shkruar  "ALFA - ROMEO" dhe "MILANO" ndaras.
Kompania Alfa Romeo përveç prodhimit të automobilave gjithashtu është marrë edhe me prdhime tjera të automjeteve si LCV, kamionë, autobusa, trolejbusa etj.
