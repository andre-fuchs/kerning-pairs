Carnivora (fjalë për fjalë: Carnivora; carō [rrënja carn-] "mish", + vorāre "gëlltit") janë një rend, që përfshinë më shumë se 280 lloje të gjitarëve placentalë. Të njohur edhe si karnivorët, janë më të shumëllojshmit në madhësi sa i përket rendeve të gjitarëve, duke filluar nga nuselala (Mustela nivalis), që më së pakti mund të ketë 25 g dhe 11 cm gjatësi, tek ariu polar (Ursus maritimus), që mund të peshoj deri në 1,000 kg, e deri tek elefanti jugor i detit (Mirounga leonina), ku meshkujt e rritur peshojnë deri në 5,000 kg dhe kanë gjatësi deri në 6.9 m.Disa mishngrënës, siç janë macet dhe këmbëlopatat, janë të varur plotësisht në ushqyerjen me mish. Të tjerë, si rakunët dhe arinjtë, në varësi të habitatit lokal, janë më shumë omnivorë: panda gjigante është pothuajse plotësisht herbivore, por do mund të hante peshk, vezë dhe insekte, ndërsa ariu polar ushqehet kryesisht me foka. Mishngrënësit kanë dhëmbë dhe kthetra për kapjen dhe ngrënien e kafshëve të tjera.
