Daniel Munthe Agger (Danisht [danjəl ˈɑɡ̊ʌ];lindur më 12 dhjetor 1984) është një futbollist danez që luan si qëndër–mbrojtës me skuadrën daneze Brøndby dhe gjithashtu është edhe lojtar dhe Kapiten i kombëtares daneze. Agger përshkruhet si "një lexues i mirë të lojës, dhe zotëron një gjuajtje të egër .
Ai filloi karrierën e tij profesioniste në korrik 2004 me Brøndby, ku arriti të fitoj Superligën daneze dhe Kupën Daneze, përpara se të transferohej tek Liverpool në vitin 2006. Ai bëri 175 paraqitje me klubin në Premier League dhe fitoi FA Cup, League Cup dhe FA Community Shield. Ai u rikthye te Brøndby për arsye personale në gusht 2014.
Një lojtar i rregullt i kombëtares që nga viti 2005, Agger ka luajtur më shumë se 60 ndeshje dhe e ka përfaqsuar Danimarkën në Kupën e Botës 2010 dhe Euro 2012.
Në korrik të viti 2004, Agger lëvizi nga skuadra e të rinjëve në skuadrën e parë, kjo falë tërheqjes nga futbolli të mbrojtësit  kombëtarë suedez Andreas Jakobsson. Agger shpejt e vendosi veten si një lojtar që nuk e kishte vendin e siguruar në formacion, ai nuk ishte një nga lojtarët kyç të skuadrës që fitoi kampionatin danez në sezonin 2004–05. Pavarësisht se ishte i ri, Agger luante me autoritet të madhë nën drejtimit e kapitenit Per Nielsen, dhe pas pjesës së parë të sezonit, Agger u emërua si "Talenti i Vitit" nga Spillerforeningen (ekuivalenti danez i PFA).
Pas sezonit 2004–05 të suksesshëm, Agger u thirr nga Kombëtarja e Danimarkës për një ndeshje miqësore kundër Finaldës më 2 qershor 2005, ndeshja u fitua nga kombëtarja e tij me rezultatatin 1–0, ai luajti në të gjithë ndeshjen. Agger nuk luajti ndeshjen tjetër kombëtare, por ai u rikthye të luante 90 minuta në fitoren 4–1 kundër Anglisë më 17 gusht 2005, në atë ndeshje ai pati probleme me sulmuesit anglezë, vaçanërisht me Wayne Rooneyn. Ai luajti sërisht 90 minuta edhe në dy ndeshjet e tjera kombëtare, përpara se të dëmtoheshe në fillim të sezonit 2005–06 në shtator, ai u detyra të mos luante për pjesën tjetë të sezonit, Vetëm 20 vjeç, Daniel Agger u nderua me çmimin "Talenti Danez i Vitit" i të gjitha sporteve më 6 dhjetor 2005.
Agger ishte i lidhur për një kohë të gjatë për mundësinë për tu transferuar në një klub të madhë, ai kishte dëshirë të transferohej tek Liverpooli, që në atë kohë ishte kampioni në fuqi i Champions Leagues . Agger nuk udhëtoi me shokët e tij të Brøndby në kampin e stërvitjes në janar të vitit 2006 dhe më 12 janar ai firmosi një kontratë 4½ me Liverpoolin . Transferimi i tij prej 6 Milion £, e bënë atë lojtarin danezë më të shtrenjtë në historinë e futbollit.
Në gjysmën e parë të sezonit tek Liverpooli, ai luajti vetëm në 4 ndeshje sepse dëmtimet e shumta nuk e lejuan. Në maj të vitit 2006, ai luajti 10 ndeshje dhë shënoi 3 Gola për kombëtaren daneze U21, dhe gjithashtu ishte zgjedhur pë të luajtur në kampionatin europian U21.
Agger luajti në të gjithë ndeshje në fitimin e FA Community Shield në vitin 2006. Akoma pa u përshtatur me lojën angleze, ai u bë lojtar i formacionit të parë, duke konkuruar me zëvëndës–kapitenin Jamie Carragher dhe me ish–kapitenin e finlandës Sami Hyypiä për dy vende në qëndër të mbrojtjes. Agger shënoi Golin e parë më fanellën e Reds më 26 gusht 2006 në një fitore 2–1 kundër West Ham United. Agger shënoi një supergol nga 35 metra distancë. Trajneri i Liverpoolit, Rafael Benítez tha se ai nuk ishte i befasuar nga Goli i tij, gjithashtu tha se ai shënon Gola të tillë në stërvitje . Goli u emërua si Goli i muajit për muajin gusht nga BBC dhe më vonë u quajt si Goli i Premier Leagues nga Liverpooli .
Agger shënoi Golin e dytë me Liverpoolin kundër Birmingham City në një ndeshje jashtë fushe në Football League Cup, ai shënoi 7 minuta para fundit të pjesës së parë. Golin e tretë e shënoi kundër Arsenalit më 31 mars 2007 në fitoren 4–1, ai shënoi me kokë. Në gjysmë–finalen e parë të 2006–07 Champions League, Agger mori disa kritika me Liverpoolin që humbi nga Chelsea me rezultatin 1–0, pasi sulmuesi Didier Drogba tribloi danezin për të dhënë pasën e Golit të fitores . Në ndeshjen e kthimit, Agger u përgjigj kritikave duke shënuar Golin e fitores në minutën e 22 pas një krosimi të Steven Gerrard dhe ndihmoi që skuadra ta mbante portën e paprekur, Liverpooli fitoi me penallti me rezultatin 4–1. Ai luajti edhe në finalen e Champions Leagues ku Liverpooli humbi me rezultatin 2–1 nga AC Milan.
Agger filloi ndeshjet para–sezonale si një golashënues, duke shënuar 2 Gola në 4 ndeshje. Ndërkohë, ai pësoi një dëmtim mestar në muajin shtator, duke humbur sërisht vendin e tij si titullar kundër Sami Hyypiä. Në janar të vitit 2008, Agger u rikthye dhe filloi stërvitjen në palestër pas dëmtimit, por dëmtimi i tij u përsërisht sërisht duke bërë që ai të humbiste pjesën e dytë të sezonit. Gjithsej ai arriti të luante vetëm 7 ndeshje.
Agger u rikthye në stërvitjen e plotë në muajin para–sezonal në Melwood dhe më 12 korrik 2008, Agger bëri rikthimin e tij në fushat e lojës duke hyrë si zëvëndësues në ndeshjen miqësore të Liverpoolit kundër Tranmere Rovers . Agger deklaroi pas ndeshjes: "Unë pothuajse e kam filluar karrierën time tek Liverpooli edhe një herë" . Agger luajti si startues në ndeshjen e parë zyrtare të Liverpoolit kundër Standard Liège në kualifikueset e Champions Leagues, ndeshja përfundoi me rezultatin 0–0. Agger e gjeti vetën të mënjanuar gjatë muajve gusht dhe shtator, pasi ai nuk po aktivizoheshe rregullisht me skuadrën, ai nuk ishte përfshirë në skuadër në ndeshjen kundër Manchester United. Kjo gjë çoi në hapjen e thashethemeve për një shkëmbimi verbal midis danezit dhe trajnerit Benitez. Megjithatë, Benitez insistoi se nuk ka asnjë përçarje midis tyre .
Pas nuk luajti 1 muaj, Agger u rikthye në formacionin e parë në ndeshjen kundër Crewe Alexandra për Kupën e Ligës, Agger luajti 90 minuta ku arriti të shënoj edhe 1 Gol me goditje dënimi me Liverpoolin që fitoi me rezultatin 2–1 .
Duke përfituar nga dëmtimi i Škrtel, Agger u rikthye në formacionin e parë edhe në ndeshjen e Premier Leagues kundër Wigan, kjo ishte ndeshja e tij e parë e sezonit në ligë. Agger ishte fajtor në Golin që i dha avantazhin e përkohshëm Wiganit, ai humbi topin e pasuar nga Reina, Zaki ia rrëmbeu topin danezit dhe më pas shënoi. Agger e rregulloi gabimin duke dhënë një Assis për Golin e Dirk Kuyt, Liverpooli fitoi ndeshjen me rezultatin 3–2. Më 11 prill 2009, Agger shënoi Golin e tretë të tij me Liverpoolin në fitoren 3–0 kundër Blackburn Rovers, Agger shënoi pas një goditje nga 30 metra. Agger festoi si të gjithë të tjerët, duke vendosur duart në qiell në kujtim të viktimave në fatkeqsinë e Hillsborough .
Në maj të vitit 2009, Agger rinovoi kontratën edhe për pesë vite të tjera, gjë që do të thotë se ai do të qëndronte në Anfield deri në vitin 2014.
Agger iu nënshtrua një operacioni për shkak të një dëmtimi që iu përsërit sërisht në gusht të vitit 2009 dhe më 25 tetor bëri rikthimin e tij në fitoren 2–0 kundër rivalëve të Manchester United.
Më 10 shkurt 2010, Agger luajti ndeshjen e tij të 100 zyrtare me Liverpoolin në fitoren 2–1 kundër Blackburn Rovers. Agger luajti edhe 14 ndeshje gjatë vitit 2010, ai arriti të shënoj edhe Golin e shtatë në fitoren kundër Benficës në UEFA Europa League, ai e shënoi Golin në minutën e tetë me një finte të mrekullueshme pas një topi në zonë duke bërë që Liverpooli të kualifikohet për në gjysmë–finale.
Agger luajti kundër Arsenalit me 15 gusht 2010, por pësoi një tronditje në fillim të pjesës së dytë. Si pasojë e tronditjes, ai humbi disa ndeshje. Përveç kësaj, ai kishte edhe probleme të tjera që e mbajtën jashtë fushave të lojës deri në dhjetor të vitit 2010. Trajneri Hodgson preferonte më shumë Martin Škrtel se sa Agger, me këtë të fundit që kërcënoi se do të largoheshe, gjithashtu thuhej se klubi i Juventusit interesohej për të. Që nga largimi i trajnerit Hodgson, ai ka luajtur në shumicën e ndeshjeve nën drejtimin e trajnerit Kenny Dalglish, ai luajti edhe në ndeshjen kundër Chelseas më 6 shkurt 2011, ku Liverpooli fitoi me rezultatin 1–0. Agger u la jashtë për pjesën e mbetur të sezonin për shkak të dëmtimi të pësuar në ndeshjen kundër West Brom më 2 mars të vitit 2011.
Agger është konsideruar si qëndër–mbrojtësi më i mirë i Liverpoolit dhe ka treguar se është një specialist në gjuajtjet nga distanca. Ai e përfundoi sezonin duke luatjur vetëm 21 ndeshje në të gjitha kompedicionet.
Më 1 gusht 2011, Agger shënoi 2 Gola në miqësore para–sezone kundër Vålerenga Fotball, 1 Gol e shënoi nga kornja me kokë, kurse Golin tjetë e shënoi sërisht nga kornja. Agger u rikthya nga dëmtimi për të luajtur edhe një ndeshje tjetër miqësore kundër Rangers, ku skuadra e tij humbi me rezultatin 1–0. Më 29 tetor të vitit 2011, Agger luajti ndeshjen e tij të 100 në Premier League në fitoren 0–2 kundër West Bromwich Albion. Agger nuk pësoi shumë dëmtime gjatë sezoneit 2011–12, dhe arriti të luaj në shumicën e ndeshjeve të sezonit. Për shkak të paraqitjeve të tij të mira, ai është konsideruar si një nga qëndër–mbrojtësit më të mirë në Premier League. Ai ka shpejtësi, është një tifoz i filmave dhe sëbashku me Martin Škrtel, formojn qëndrën e mbrojtjes së Liverpoolit.
Më 28 janar të viti 2012, Agger shënoi Golin e avantazhit të përkohshëm të Liverpoolit kundër Manchester United në raundin e katërt të FA Cup, ndeshja u fitua nga Manchester United me rezultatin 2–1. Ky ishte Goli i tij i parë që nga viti 2010, ku shënoi kundër Benficës në Europa League. Më 26 shkurt 2012, ai ndihmoi Liverpoolin që të fitonte trofeun e parë që nga viti 2006, ata fituan Football League Cup duke mundur në finale me penallti Cardiff City, ai luajti që nga minuta e parë dhe u zëvëndësua me Jamie Carragher në minutën e 86 për shkak se u dëmtua. Më 7 prill 2012, Agger u rikthye nga dëmtimi duke hyrë në pjesën e dytë të ndeshjes duke zëvëndësuar José Enrique kundër Aston Villës në Anfield, ai arriti të goditste edhe shtyllën, ndeshja përfundoi me rezultatin 1–1. Më 8 maj 2012, Agger shënoi Golin e parë të sezonit në Premier League në fitoren 4–1 kundër Chelseas, ky ishte edhe Goli i fundit i tij në sezonin 2011–12.
Agger luajti ndeshjen e tij të parë si startues në ligë në humbjen 3–0 kundër West Bromwich Albion më 18 gusht 2012, ai shkaktoi një penallti pas një faulli kundër Shane Long dhe u ndëshkua me karton të kuq, penalltia u prit . Më 5 tetor, Agger rinovoi kontratën me Liverpoolin . Më 12 nëntor, Agger u nderua çmimin "Lojtari Danez i Vitit", ai e fitoi për herë të dytë këtë çmim . Më 1 dhjetor, ai shënoi një Gol me kokë kundër Southampton në minutën e 43 në Anfield duke i dhënë fitoren Liverpoolit me rezultatin 1–0. Më 30 dhjetor, Agger shënoi një Gol të bukur me kokë kundër Queens Park Rangers pas një krosimi të kapitenit Steven Gerrard, ndeshja përfundoi me rezultatin 3–0. Agger luajti ndeshjen e tij të 200 me Liverpoolin më 21 shkurt 2013 në ndeshjen e Europa League kundër Zenit Saint Petersburg. The Reds kishin humbur në ndeshjen e parë me rezultatin 2–0, por fituan në Anfield me rezultatin 3–1, dhe u eleminuan me rregullin e Golit jashtë fushe.
Më 9 gusht 2013, u konfirmua se Agger do të bëhej zëvëndës–kapiten e Liverpoolit, duke zëvëndësuar Jamie Carragher që u tërhoq nga futbolli. Kjo gjë erdhi menjëherë pas raportimeve të mediave për një interesim të Barcelonës për mbrojtësin danez, por trajneri Brendan Rodgers tha se Agger e kishte informuar klubin duke i thënë se kishte dëshirë të qëndronte në Anfield, dhe se nuk kishte dëshirë të largohej. Ai assistoi Golin e Daniel Sturridge me kokë në fitoren 1–0 kundër Manchester United. Agger megjithatë, nuk luajti shumë gjatë pjesës së parë të sezonit për shkak të Mamadou Sakho që ishte i preferuari i trajnerit në të njëjtin rol. Në ditën e parë të 2014, ai u rikthye në qëndër të mbrojtjes në ndeshjen kundër Hull Cityt në Anfield dhe shënoi në fitoren 2–0 . Gjatë pjesës së dytë të sezonit, Agger luajti titullar në qëndër sëbashku me Škrtel duke lënë Mamadou Sakho disa herë si rezervë. Pavarësisht spekullimeve për largimin e tij, ai u vendos si titullar në ndeshjen e 11 maj 2014 kundër Newcastle dhe shënoi Golin e barazimit 1–1 pas një krosi nga ana e Steven Gerrard me goditje dënimi.
Më 30 gusht 2014, Liverpool lajmëroi se Agger u bashkua me ish klubin e tij Brøndby në një kontratë dy vjeçare, që përfshinte një prerje të konsiderueshme të pagave, për një shumë të paditur .
Më 2 qershor të vitit 2005, Agger bëri debutimin e tij në miqësoren e fituar kundër Finlandës me rezultatin 0–1. Ai shënoi Golin e tij të parë me kombëtaren më 7 shtator në fitoren 6–1 kundër Gjeorgjisë për kualifikueset e Kupës së Botës 2006.
Agger ishte një nga 23 lojtarët që u thirrën nga trajneri Morten Olsen për të luajtur në Kupën e Botës 2010, ndërkohë ai kishte luajtur në 8 nga 10 ndeshjet kualifikuese duke arritur të shënoj edhe 1 Gol kundër Maltës. Ai luajti në tre ndeshjet e fazës së grupeve me Danimarkën që e mbylli Grupin E në vendin e tretë me 3 pikë.
Agger gjithashtu u thirr për të luajtur në UEFA Euro 2012, ai u bë edhe kapiten i skuadrës pasi Christian Poulsen u tërhoq nga futbolli ndërkombëtarë. Ai luajti në të tre ndeshjet e fazës së grupeve, Danimarka e përfundoi grupin në vendin e tretë me 3 pikë.
Në kualifikueset e Kupës e Botës 2014, Agger u shpall golashënuesi më i mirë i skuadrës me 4 Gola (të gjitha të shënuara nga penalltia), Danimarka e mbylli grupin B në vendin e dytë me 16 pikë, por dështoi të kualifikoheshe sepse kishte më pak pikë se të gjithë vendet e dyta të grupeve.
Kushuriri i vogël i tij (Nicolai Agger), është gjithashtu një futbollist që luan aktualisht me Vejle Boldklub Kolding. Në maj të vitit 2010, Agger u martua me të dashurën e tij Sofie Nelson në Danimarkë. Agger ka dy djem të quajtur Jamie dhe Mason. Agger është një tifoz i çmendur i tatuazheve.
Jashtë futbollit, Agger është kualifikuar si një artist tatuazhi , dhe i ka ofruar shokëve të skuadrës dezajn të veçantë përkujtimore kur ata të fitojnë titullin e Premier Leagues . Ai ka një numër të madhë tatuazhesh në trup, përfshirë një Viking në krahun e sipërm të djathtë të tij, një vizatim të madhë në të gjithë kurrizin e tij që paraqet një varrezë dhe disa vikingë , gjithashtu ka bërë një vizatim ditëlindjen e tij dhe moton latine "Mors certa, hora incerta" (Vdekja është e sigurtë, ora e saj është e pasigurtë) . Në gusht të vitit 2012, gjatë një periudhe të spekulimeve intensive lidhur me të ardhmen e tij në klub, Agger bëri një tatuazh në gjishtat e tij të dorës së djathtë, tazhuazhi ishte "YNWA" që i referohet motos së Liverpoolit, "You'll Never Walk Alone" .
