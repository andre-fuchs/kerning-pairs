C++' (shqiptuar si cee plus plus,  /ˈsiː plʌs plʌs/) është një gjuhë programuese me qëllime të përgjithshme. C++ ka programim imperativ, Programim të orientuar në objekte dhe programim gjenerik.
Kjo gjuhë është e dizajnuar të përkrahë programimin e sistemeve, me performancë, efiçiencë dhe fleksibilitet. C++ po ashtu ka gjetur praktikë edhe në kontekste tjera, duke përfshirë aplikacionet e desktopit, serverat, aplikacionet që kërkojnë performancë të shtuar dhe programe argëtuese.  C++ ështe një gjuhë e kompiluar me implementime të saj në disa platforma.
C++ është e standartizuar nga Organizata Ndërkombëtare për standartizim(ISO), me verzionin më të fundit të publikuar nga Organizata Ndërkombëtare për standartizim në dhjetor të vitit 2014 si ISO/IEC 14882:2014. Gjuha programuese C++ ka qenë e standartizuar paraprakisht në vitin 1998 si ISO/IEC 14882:1998. Para këtij standartizimi, C++ është zhvilluar nga Bjarne Stroustrup në Laboratoret e Bell, duke filluar nga 1979, i cili kishte për qëllim të krijojë një gjuhë fleksibile dhe efiçiente(sikurse gjuha C), e cila poashtu përmban vetitë e reja të organizimit të programit.
Shumë gjuhë programuese janë influencuar nga gjuha C++, duke përfshirë gjuhët C#, Java, dhe verzionet më të reja të gjuhës C (pas 1998).
Bjarne Stroustrup,  është një shkencëtar danez i kompjuterikës. Ai filloi punën me paraardhësin e e Gjuha C, C++, në vitin 1979. Motivi për të krijuar një gjuhë të re programuese lindi nga eksperienca e Stroustup-it mbi tezën e tij për doktoraturë. Stroustrup gjeti që Simula ka veçori që ishin ndihmesë për zhvillimin softuerik, mirëpo gjuha ishte shumë e ngadalshme për përdorim praktik, përderisa BCPL ishte e shpejtë por e nivelit shumë të ulët për zhvillim softuerik. Duke u bazuar në eksperiencën e tij të doktoraturës, Stroustrup vendosi të avancojë gjuhën C me veçori të gjuhës Simula. Ai zgjodhi gjuhen C sepse ishte gjuhë me qëllim të përgjithshëm, e shpejtë dhe shumë e përdorur. Përpos ndikimit të gjuhëve C dhe Simula, gjuhë të tjera kanë ndikuar në C++, duke përfshirë ALGOL 68, Ada, CLU dhe ML.
Në vitin 1983, është riemëruar nga C me Klasa në C++ (++ kishte kuptimin e operacionit të inkrementimit në C). Veti të reja u shtuan, duke përfshirë funksionet virtuale, emri i funksionit,mbingarkimi i operatorëve, referencat, konstantet dhe poashtu zhvillimi i një kompajlleri për gjuhën C++, Cfront.
