Ajo përfshin kryeqytetin e Shqipërisë, Tiranën si dhe njësitë administrative Zall-Bastar, Zall-Herr, Shëngjergj, Dajt, Kashar, Farkë, Ndroq, Vaqarr, Petrelë, Bërzhitë, Krrabë,         Pezë dhe Baldushk.
Bashkia e Tiranës kufizohet në veri me bashkitë Vorë, Kamëz dhe Krujë, në verilindje me bashkinë Klos, në lindje me bashkitë Bulqizë dhe Librazhd, në jug me bashkitë Elbasan dhe Peqin dhe në perëndim me bashkitë Rrogozhinë, Kavajë, Durrës dhe Shijak.
Sipas censusit të vitit 2011, në territorin e bashkisë Tiranë banojnë 557,422 banorë, ndërsa sipas Regjistrit Civil banojnë 757,361 banorë. Me një sipërfaqe prej 1,110.03 km2, dendësia i popullsisë sipas të dhënave të Censusit është 502 banorë/km2 ndërsa sipas Regjistrit Civil, dendësia është 682 banorë/km2.
Struktura organizative e Bashkisë Tiranë përbëhet nga Kryetari, dy Zëvendëskryetarë, Administratori i Përgjithshëm dhe katër Drejtori të Përgjithshme.
Kryetari i Këshillit Bashkiak aktualisht është Aldrin Dalipi.Këshilli Bashkiak zgjidhet për një periudhë 4-vjeçare.  Mandati i këshilltarit është i vlefshëm nga koha që këshilltarët bëjnë betimin dhe e nënshkruajnë atë, deri në konstituimin e këshillit pasardhës.
Këshilli Bashkiak i Tiranës përbëhet nga  55 këshilltarë. Ai ka 14 komisione.Mandati i këshilltarit pushon para afatit 4-vjeçar në rastet që parashikon neni 27, pika 4 (germat a,b,c,c,d,dh,e,ë) e ligjit 8652, dt. 31.07.2000, Për Organizimin dhe Funksionimin e Qeverisjes Vendore. Këshilltari që mbaron mandatin para kohe në përputhje me ligjin, lëshon një deklaratë me shkrim ku shpjegon arsyet përkatëse.
Për zëvendësimin e tij komisioni i mandateve i paraqet Këshillit Bashkiak kandidatin e radhës të listës shumë emërore të subjektit elektoral të cilit ai i përkiste duke ndjekur këtë radhë pune;
Organizon betimin e këshilltarit dhe nënshkrimin e tekstit prej tijNë periudhën nga data e shpalljes së zgjedhjeve të radhës deri në konstituimin e këshillit të ri, Këshilli Bashkiak ushtron funksione të kufizuara dhe merr vendime vetëm për raste të situatave emergjente
