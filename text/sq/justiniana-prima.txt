Justiniana Prima është një qytet i vjetër Ilir i themeluar në kohën bizantine nga Justiniani I.
Justiniana Prima u ndërtua nga perandori i madh dardan pranë vendit të lindjes, Tauresium-it,  me qëllimin për të krijuar një qendër të madhe urbane dhe një kryeqytet të ri të provincës së Ilirikut. Tauresium ishte sipas kronistit Prokop i Cezaresë një vendbanim i vogël pranë fortesës së Bederianës në Dardani.  Në shqip emri ka kuptimin "qyteti i parë i quajtur sipas emrit të Justinianit". Një qytet i dytë i emërtuar sipas perandorit dardan është Ulpiana, e cila pas rindërtimit të kryer gjatë viteve të para të sundimit të Justinianit u quajt Justiniana Secunda. Në vitin 535, Justiniani vendosi ta ngrejë Justiniana Primën në rangun e Peshkopatës dhe t’i japë Kishës ilire Autoqefalinë, por dhjetë vjet me pas u detyrua prej protestave të Papa Agapetusit, që të ripranojë juridiksionin e mëparshëm të Romës mbi vendin. 
Qyteti është shkatëruar nga ushtritë avare në gjysmën e parë të shekullit VII. 
Rrënojat janë zbuluar në jug të qytetit të Nishit në një vend të emërtuar Caričin Grad.
