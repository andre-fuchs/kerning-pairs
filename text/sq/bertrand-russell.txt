Bertrand Arthur William Russell, (18 maj 1872 - 2 shkurt 1970), filozof, logjicien, matematikan, historian, socialist, pacifist dhe kritik social, britanik.
I lindur në Trelleck (Uells), pjesën më të madhe të jetës e kaloi në Angli, vdiq në moshën 97 vjeçare.
Russell udhëhoqi revoltën britanike kundër idealizmit në fillim të viteve 1900. Ai konsiderohet një nga themeluesit e filozofisë analitike së bashku me Wittgensteinin dhe Fregen. Ai së bashku me Alfred North Whiteheadin shkroi librin Principia Mathematica, në të cilin  u përpoqën të spjegojnë matematikën me anë të logjikës formale. Punimet e tij kanë pasur ndikim të konsiderueshëm në logjikë, matematikë, gjuhësi dhe filozofi.
Publikimi i tij i parë u bë në 1896 ,i titulluar : Social-Demokracia Gjermane . Në të njëjtin vit ai jepte mësime mbi social-demokracinë gjermane në London School of Economics. Në 1910 Russell u bë lektor në universitetin e Kembrixhit.
Ai ishte një aktivist i shquar kundër luftës, përkrahës i tregtisë së lirë në mes të kombeve dhe antimperialist. Russell u burgos për aktivitetin e tij paqësor gjatë Luftës së Parë Botërore. Bëri fushatë kundër Adolf Hitlerit, kritikoi totalitarizmin sovjetik dhe Shtetet e Bashkuara për përfshirjen e tyre në Luftën e Vietnamit, dhe ishte një përkrahës i palëkundur i çarmatimit bërthamor.
Në 1950, Russell u nderua me Çmimin Nobel për Letërsi, për shkrimet e tij të ndryshme ku mbron idealet e lirisë së mendimit.
Social-Demokracia Gjermane (1986), Principa Mathematica (së bashku me Norbert Vajthedin ,1910-1913 ),  Logjika dhe misticizmi (1910) , Problemet e filozofisë (1912), Dituria jonë(1914), Historia e filozofisë perëndimore (1945) etj.
