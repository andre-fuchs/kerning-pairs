Bujanocë, (serbisht: Бујановац), është një qytet në regjionin e Dardanisë i cili gjendet nën administrimin e shteti Serb.  Qyteti shtrihet në lindje të Kosovës, popullsia është mbi 75 % shqiptar, fshatrat që shtrihen rreth qytetit të Bujanocit në anën perëndimore dhe jugore janë janë kryesisht të banuara vetëm nga popullata Shqiptare d.m.th. nuk ka përzierje te nacionaliteteve të tjera, kurse fshatrat në veri dhe lindje të qytetit janë të banuara vetëm nga popullata serbe d.m.th. vetëm se ekziston një kufi natyral mes shqiptarëve dhe serbëve.
FDH nuk ka mundur të arrijë deri të dhënat e sakta mbi numrin e tanishëm dhe strukturën etnike të popullatës, prandaj ka qenë i drejtuar në konkluzione indirekte.
Regjistrimi i popullsisë, i vitit 1981, të cilën e bëri enti për statistikë në territorin e tërë ish-Jugosllavisë, ishte i fundit i cili i solli të dhënat e sakta mbi numrin e banorëve në Serbi.
Sipas atij regjistrimi, në komunën e Bujanocit kanë jetuar 46.689 banorë.  Prej tyre më tepër se 55 % kanë qenë shqiptar (25.848), serb rreth 34 % (15.914), romë afër 9 % (4.130).  Në vetë qytetin Bujanoc kanë jetuar numër gati i njëjtë i serbëve, shqiptarëve dhe romëve.  Pos këtij qyteti, i vetmi vend ku ka qenë numri i Serbëve dhe shqiptarëve i njëjtë ka qenë fshati Osllarë.  Vendbanimet tjera kanë qenë gati monoetnike.  Prej 59 vendbanimeve në komunë, 36 kanë qenë fshatra me banorë Serb.  As njëra prej tyre, megjithatë, nuk ka pasur më shumë se 900 banorë, gjersa në fshatin më të madh Tërnovc i Madh, ka 6336 banorë.
Sipas regjistrimit të fundit te popullatës në vitin 2002, Komuna e Bujanocit ka 53.485 banorë, prej tyre 23.681 (54 %) shqiptare, 14.782 (34 %) serb, 3867 (9 %) rom.
10.183 banore në botën e jashtme, me qëndrim më gjatë se një vit, të cilët nuk janë llogaritur ne numrin e përgjithshëm të banoreve, shumica absolute të cilëve janë shqiptar.  Me këtë numër, përqindja do të ishte mbi 65 % shqiptare.
Kryetar i Komunës së Bujanocit është Shaip Kamberi nga PVD, nënkryetar Stojanca Ansiq nga GQ.  Legjislatura Lokale udhëhiqet nga Kryetar i Kuvendit Komunal Hajredin Hyda nga PD.
