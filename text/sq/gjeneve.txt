Gjeneva (dʒɨˈniːvə; fre.: Genève ʒənɛv, ger.:  Genf [gɛnf], ita.: Ginevra [dʒiˈneːvra], rom.: Genevra, ang.: Geneva) është qytet në Zvicër, gjendet në skajin perendimor të liqenit Léman. Në termin e popullsisë, është qyteti i dytë i Zvicrës më i populluar  pas Zyrihut. Është kryeqyteti i Kantonit të Genevës.  Në dhjetor të vitit 2015, komuna e Gjenevës numëronte 201.164 mes 490.578 që numëron kantoni. Zona metropolitane e qytetit formon një aglomerat kufitar të qujatur : « Grand Genève », i cili kufizohet me kantonin Vaud dhe departamentet franceze Ain dhe Haute-Savoie, për një total të 1.242.601 banorëve ·. Emblema e qytetit  është shadërvani me një lartësi prej 140 m.
Me 22 organizata ndërkombetare dhe më shum se 250 organizata jo qeveritare (OJQ), Gjeneva është qyteti që mirëpret më së shumti organizata ndërkombëtare në botë.  Selia evropiane e Kombeve të Bashkuara, Komiteti ndërkombëtar i Kryqit të Kuq (KNKK), Organizata botërore e tregtisë (OBT), Organizata botërore e shëndetësisë (OBSH), l'Organizata Evropiane për Kërkime Bërthamore (CERN), janë pjesë e organizatave ndërkombëtare.
Gjeneva dhe New York-u janë dy qendrat e bashkpunimit ndërkombëtar më të rëndësishmet në botë, Gjeneva është më e rëndesishmja në numër të takimeve. Zyra e Kombeve të Bashkuara në Gjenevë (ZKBGJ) është qendra e diplomacisë shumëpalëshe më aktive në botë dhe ishte skena e shumë negociatave historike.
Gjeneva është vendi i dytë finaciar i shtetit pas Zyrihut. Konsiderohet si qyteti më i rëndesishëm në botë në aspektn e menaxhimit ndërkombëtar të pasurisë private dhe rradhitet ne vendin e parë në botë per tregtinë e naftës para Londrës. Duke marr parasysh në të njëjtën kohë rolin politik dhe ekonomik, është pjesë e  « qyteteve botërore ». Sipas një studimi të vitit 2011 i bërë nga Mercer Consulting, Gjeneva është një nga metropolet që ofron cilësinë më të mirë të jetës në botë.
Gjuha zyrtare e qytetit është frengjishtja. Gjeneva ka regjistruar 2,9 milion pagesa për natë nëpër hotele vetëm në vitin 2008, që kontribuon në karakteristikën e saj si « qytet botëror ».
Gjeneva shtrihet në skajin jug-perëndimor të liqenit Léman, mbi dy lumenjtë e Rhône, në qendër të një pellgu të rrethuar nga malet që gjenden të gjithë në teritorin francez si : Voirons, Salève, Môle, Vuache (departamenti i Haute-Savoie) dhe Malet Jura (pjesë e cila gjendet në departamentin Ain). Në limanin e Gjenevës gjenden dy gurë të quajtur Gurët e Nitonit, dy shkëmbinj emergjent të liqenit Léman dhe që datojnë nga fundi i periodës akullnajore.
Universiteti i Gjënevës i krijuar nga Kalvini në vitin 2009 mbushi plot 450 vjet.
