Glasgow (Gaelic: Glaschu) është qyteti më i madh në Skoci dhe i treti më i populluar në Mbretërinë e Bashkuar.  Qyteti është i vendosur në lumin Clyde, në perëndim të Ultësirave Qendrore Skoceze.
Glasgow u rrit nga i Peshkopata mesjetare e Glasgow dhe nga themelimi i mëvonshëm i Universitetit të Glasgout në shekullin e 15, i cili u bë më pas një qendër e madhe e Iluminizmit Skocez në shekullin e 18. Nga shekulli i 18, qyteti u rrit edhe si një nga qendrat kryesore të Mbretërisë së Bashkuar për tregtinë transatlantike me vende të Amerikës së Veriut. 
Me ardhjen e Revolucionit Industrial, qyteti dhe rajoni përreth u shndërruan në një nga qendrat më të njohura në botë për Industrinë e rëndë inxhinierike.  Glasgow ishte i njohur si qyteti "i dytë i Perandorisë Britanike" për shumicën e epokës Viktoriane dhe asaj Eduardiane. 
Sot, Glasgow është një nga njëzet qendrat ekonomike më të mëdha të Evropës dhe është qendra e shumë prej bizneseve kryesore të Skocisë.
