FIFA 100 është një listë e futbollistit legjendar brazilian Pelé për "futbollistët më të mirë të të gjitha kohërave që jetojnë". E prezantuar më 4 mars 2004 në një ceremoni gala në Londër të Anglisë, FIFA 100 ishte pjesë e festimeve të 100 vjetorit të themelimit të Fédération Internationale de Football Association (FIFA), organi qeverisës ndërkombëtar i futbollit.Shifra 100 i referohet njëqindvjetorit të themelimit të FIFA-s dhe jo numrit të lojtarëve të përzgjedhur në listë, e cila është 125; Pelés ju kërkua të zgjidhte 50 lojta aktiv dhe 50 të pensionuar, duke bërë gjithsej 100, por ai e pati të vështirë të zgjidhte vetëm 50 lojtarë të pensionuar. Lista përmban 123 futbollista burra dhe 2 futbolliste gra. Në kohën kur lista FIFA 100 po përpilohej, 50 lojtarë ishin ende aktivë kurse 75 ishin të pensionuar.
Disa vëzhgues futbolli e kanë vënë në pikpyetje metodologjinë e përzgjedhjes së listës. David Mellor, një politikan i cili u bë ekspert futbolli, shkruajti në kolonën e tij në Evening Standard se ai mendonte që përzgjedhja ishte bërë në mënyrë politike sesa në bazë të aftësive të lojtarëve. Ai sygjeroi se përzgjedhjet dukeshin vepër e Sepp Blatter sesa vepër e Pelés. Për t'a vërtetuar këtë, Mellor vuri në dukje shpërndarje gjeografike të lojtarëve; ai nënvizoi se një përzgjedhje e vërtetë do të përqëndrohej më shumë në Evropë dhe Amerikën e Jugut. Këto teza u mbështetën edhe nga gazetari i BBC, Tim Vickery.Një nga shokët e vjetër të Pelés, Gérson, i cili gjithashtu ka qënë një ish lojtar i kombëtares braziliane, reagoi për mungesën e tij në listë duke grisur një kopje të listës në një program televiziv brazilian. Marco van Basten dhe Uwe Seeler refuzuan të merrnin pjesë në projekt.
Lista e mëposhtëme tregon të përzgjedhurit e Pelés si pjesë e "FIFA 100" për "futbollistët më të mirë të të gjitha kohërave që jetojnë".
Lojtarët që ishin ende gjallë në atë kohë jan të shënuar me shkronja të pjerrta.
