Forcat e Armatosura të Shteteve të Bashkuara të Amerikës janë forcat e armatosura të Shteteve të Bashkuara të Amerikës. Ato konsistojnë në Forcat tokësore, Marina, Trupat e Marinës, Forcat Ajrore, dhe Roja Bregdetare. Presidenti i Shteteve të Bashkuara të Amerikës është komandanti i përgjithshëm i forcave të armatosura, dhe ndihmon të krijojë politikat ushtarake së bashku me Departamentin e Mbrojtjes (DoD), një departament federal ekzekutiv, organi kryesor nga i cili mbahen politikat ushtarake. Departamenti i Mbrojtjes drejtohet nga Sekretari i Mbrojtjes, i cili është civil dhe anëtar i kabinetit. Sekretari i Mbrojtjes është i dyti në komandë në zinxhirin komandues të forcave të armatosura, mbas Presidentit, dhe shërben si ndihmësi kryesor i presidentit në të gjitha çështjet e lidhura me mbrojtjen. Për të koordinuar veprimet ushtarake me diplomacinë, Presidenti ka si këshilltar Këshillin e Sigurisë Kombëtare i drejtuar nga një Këshilltar i Sigurisë Kombëtare. Si Presidenti dhe Sekretari i Mbrojtjes këshillohen nga një këshill me shtatë anëtarë me Shefat e Shtabeve, të cilët përfshijnë kryetarin e çdo dege të Departamentit të Mbrojtjes po ashtu edhe kryetarin e Byrosë Kombëtare të Gardës. Drejtimi i është besuar Kryetarit të Shefave të Shtabeve të Bashkuara dhe Nënkryetarit të Shefave të Shtabeve të Bashkuara. Komandanti i Rojës Bregdetare nuk është anëtar i Shefave të Shtabeve të Bashkuara.
Të gjitha degët punojnë së bashku gjatë operacioneve dhe misioneve të përbashkëta, nën Komandën e Unifikuar Luftarake, nën autoritetin e Sekretarit të Mbrojtjes me përjashtim të Rojes Bregdetare. Roja Bregdetare është nën administrimin e Departamentit të Sigurisë Kombëtare dhe i merr urdhërat oeracionale nga Sekretari i Sigurisë Kombëtare. Roja Bregdetare mund të transferohet tek Departamenti i Marinës nga Presidenti ose Kongresi në rast lufte.Që prej fillesave të veta, forcat e armatosura kanë luajtur një rol vendimtar në historinë e Shteteve të Bashkuara të Amerikës. Një ndjenjë e unitetit dhe identitetit kombëtar u farkëtua si rezultat i fitores në Luftën e Parë Barbare dhe Luftën e Dytë Barbare. Edhe pse, baballarët e shtetit ishin dyshues për një forcë ushtarake të përhershme dhe jo deri në shpërthimin e Luftës së Dytë Botërore u zyrtarizua një ushtri e përhershme e madhe.
Forcat e armatosura të ShBA-ve janë një nga ushtritë më të mëdha në botë përsa i përket numrit të personelit. Ka mangësi në fuqi njerëzore përsa i përket vullnetarëve të paguar; megjithëse shërbimi i detyrueshëm është përdorur më parë në kohë të ndryshme si në kohë lufte dhe paqje, dhe nuk është përdorur që prej vitit 1972. Që prej 2013, ShBA shpenzojnë rreth $554.2 miliardë në vit për të financuar forcat ushtarake, dhe i cakton një fond prej rreth $88.5 miliardë për financimin e Operacineve të Kontigjenteve Përtej Deteve. Së bashku, ShBA-të shpenzojnë 39 përqind të shpenzimeve botërore ushtarake.
Historia ushtarake e ShBA daton që prej 1775, para Deklarimit të Pavarësisë. Ushtria Kontinentale, Marina Kontinentale, dhe Marinsat Kontinentalë u krijuan në Kongresin e Dytë Kontinental në mënyrë që të mbronin shtetin e ri kundra Perandorisë Britanike në Luftën Revolucionare Amerikane.
Këto forca u çmobilizuan në 1784 pas Traktatit të Parisit i cili përfundoi luftën për pavarësi. Kongresi i Konfederatës krijoi Forcat tokësore të SHBA në 3 qershor 1784, megjithëse themelimi i ushtrisë festohet në 14 qershor 1775. Përshtatja e vitit 1787 e Kushtetutës i dha Kongresit fuqinë e "rritjes dhe mbështetjes së ushtrive," "të sigurojë dhe të mbajë marinën," dhe të "bëjë rregulla për qeverinë dhe të rregullojë forcat tokësore dhe detare," po ashtu edhe pushtetin për të deklaruar luftë dhe i dha Presidentit përgjegjësinë e të qënit komandant i përgjithshëm i forcave të armatosura.
Rritja e tensioneve në kohëra të ndryshme me Britaninë dhe Francën arritjen në gjysëm luftës dhe Lufta e vitit 1812 e shpejtuan krijimin e Marinës së ShBA (krijuar në 13 tetor 1775) dhe të Trupave të Marinës së ShBA (krijuar në 10 nëntor 1775). Roja Bregdetare e daton origjinën e saj në 4 gusht 1790; por me bashkimin me Shërbimin e Shpëtimit në 1915 u krijua Roja Bregdetare e mirfilltë. Forcat Ajrore të SHBA u krijuan si një degë e pavarur në 18 shtator 1947; por origjinat i ka nga Divizioni Aeronautik në 1907 dhe ishte pjesë e këmbësorisë para se të bëhej degë e pavarur.
ShBA ka buxhetin më të madh të mbrojtjes në botë. Në vitin fiskal 2010, Departamenti i Mbrojtjes kishte një buxhet bazë prej $533.8 miliardësh. U kërkua një shtesë prej $130.0 miliardësh për "Operacionet e Kontigjenteve të Jashtme" në Luftën Kundër Terrorizmit, dhe përgjatë vitit, një shtesë prej $33 miliardësh për shpenzime shtesë iu shtua fondit të Operacinit të Kontigjenteve të Jashtme. Jashtë shpenzimeve të drejtpërdrejta të Departamentit të Mbrojtjes, ShBA shpenzon edhe $218–262 miliardë të tjera çdo vit për programe të tjera të lidhura me mbrojtjen, siç janç Çështjet e Veteranëve, Siguria e Atdheut, mirëmbajtja e armëve bërthamore, dhe Departamenti i Shtetit.
Sipas shërbimit, $225.2 miliardë i vihen në dispozicion Forcave Tokësore, $171.7 miliardë për Marinën dhe Trupat e Marinës, $160.5 miliardë për Forcat Ajrore dhe $106.4 miliardë për shpenzime të ndryshme për mbrojtjen. Sipas funksionit, $154.2 miliardë kërkohen për presonelin, $283.3 miliardë për operacionet dhe mirëmbajtjen, $140.1 miliardë për prokurime, $79.1 miliardë për kërkime dhe zhvillim, $23.9 miliardë për ndërtime ushtarake, dhe $3.1 miliardë për strehimin e familjeve.Në vitin fiskal 2009, programet kryesore të mbrojtjes panë një financim të vazhdueshëmm. $4.1 miliardë u kërkuan për avionin luftarak të brezit ardhshëm, F-22 Raptor, bashkë me projektin edhe njëzet avionë për vitin 2009. $6.7 Miliardë u kërkuan për F-35 Lightning II, i cili është ende në zhvillim e sipër. Gjashtëmbëdhjetë avionë do të ndërtohen si pjesë e financimit. Programi Future Combat System parashikohet të kërkojë $3.6 miliardë për zhvillimin. Një total prej $12.3 miliardësh u kërkuan për mbrojtjen raketore, e cila përfshin Patriot CAP, PAC-3 dhe SBIRS-High.
Që prej 31 janarit 2013, 1,429,995 njrëz ishin në detyrë aktive në forcat e armatosura, me 850,880 njerëz shtesë në shtatë komponentë rezervë.  Është një ushtri e gjitha vullnetare, por shërbimi i detyrueshëm nëpërmjet Sistemit Selektiv të Shërbimit i cili mund të fuqizohet me kërkesën e Presidentit dhe me aprovimin e Kongresit. Të gjithë meshujt me moshë nga 18 deri 25 të cilët jetojnë në ShBA janë të detyruar të regjistrohen në Shërbimin Selektiv për një draft të mundshëm në të ardhmen.
Ushtria e ShBA është e dyta në botë, pas Ushtrisë Çlirimtare Popullore të Kinës, dhe ka trupa të dislokuara në të gjithë botën.
Sipas statistikave të shtatorit 2012, 40 milionë Amerikanë kanë shërbyer në Forcat e Armatosura të Shteteve të Bashkuara të Amerikës.Si në shumicën e ushtrive, anëtarët e forcave të armatosura të ShBA kanë grada, qoftë të oficerit, Warrant Oficer , ose nën-oficer, për të dalluar vjetërsinë apo detyrën. Ata që kanë shërbyer quhen veteranë. Emrat e gradave mund të jenë të ndryshme ndërmjet shërbimeve, por ato korrenspondojnë me njëri-tjetrin nëpërmjet nivelit të pagës. Oficerët që kanë të njëjtën gradë ose nivel page dallohen nga data e gradimit për të dalluar vjetërsinë. Oficerët që shërbejnë në disa pozicione të caktuara në punë zyre të caktuar me ligj, e tejkalojnë gradat e oficerëve të tjerë në shërbim aktiv me të njëjtën gradë ose nivel page, pavarësisht datës së gradimit.
Që prej 31 dhjetorit 2010, forcat e armatosura të ShBA ishin stacionuar në 150 vende të botës nga 192 shtete të botës; numri i kontigjentit për shtet varion nga 1 në Suriname deri në mbi 50,000 në Gjermani. Disa nga dislokilmet më të mëdha janë: 103,700 në Afganistan,  52,440 në Gjermani, 35,688 në Japoni, 28,500 në Korenë e Jugut, 9,660 në Itali, dhe 9,015 në Mbretërinë e Bashkuar.
Së bashku, 77,917 ushtarakë janë në Evropë, 141 në ish vendet e Bashkimit Sovjetik, 47,236 në Azinë Lindore dhe Paqësor, 3,362 në Afrikën e Veriut, Lindja e Afërt, dhe Azia Jugore, 1,355 në Afrikën Subsaharjane dhe 1,941 në Hemisferën Perëndimore përveç SHBA.
Që prej 31 dhjetorit 2009, një total prej 1,137,568 njrëzish ishin në detyrë aktive brenda ShBA-ve dhe territoreve të saj (përfshirë 84,461 njerëz mbi det).  Shumica, 941,629 prej tyre, janë të stacionuar në bazat brenda territorit të ShBA (kontinentale). 37,245 në Hawaii dhe 20,450 në Alaskë. 84,461 janë në det, 2,972 në Guam, dhe 179 në Puerto Rico.
Department of Defense regulation detailing Order of precedence: DoD Directive 1005.8, 31 October 1977 and also in law at Title 10, United States Code, Section 133.
Marine Corps regulation on Order of Precedence: NAVMC 2691, Marine Corps Drill and Ceremonies Manual, Part II, Ceremonies, Chapter 12-1.
Navy regulation detailing Order of Precedence: U.S. Navy Regulations, Chapter 12, Flags, Pennants, Honors, Ceremonies and Customs.
Air Force regulation detailing Order of Precedence: AFMAN 36-2203, Drill and Ceremonies, 3 June 1996, Chapter 7, Section A.