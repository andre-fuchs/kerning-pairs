Selman Stërmasi (1908-1976) ishte një futbollist, trajner dhe president i skuadrës KF Tirana dhe cilësohet si një nga lojtarët më të mëdhenj të të gjitha kohërave dhe një nga trajnerët më të famshëm.Gjatë viteve 1990 Stërmasi u nderua nga Federata Shqiptare e Futbollit, e cila i dha emrin Selman Stërmasi stadiumit të dytë më të madh në Tiranë: Stadiumi "Selman Stërmasi".
1926: Një nga themeluesit e shoqatës "Sport-Klub Tirana", duke i ofruar edhe ndihmë financiare
1930-1938: Në shtatë sezone futbollistike, gjashtë herë kampion kombëtar me ekipin "Sport Klub Tirana", duke u spikatur në lojën e fortë, elegancë dhe teknikën e lartë.
1933, 1934, 1935: Pjesëmarrës në Olimpiadat Ballkanike të organizuara përkatësisht në Athinë, Zagreb dhe Stamboll.
1937: Presidenti i parë i "Sport Klub Tiranës".8 prill 1939: Organizator i demonstratës antifashiste që u zhvillua në Tiranë.
1944-1946: Trajner i "Sport Klub Tiranës". Ekipi del nënkampion dhe zhvillon disa takime ndërkombëtare me skuadra të njohura jugosllave, si "Ylli i Kuq", "Lubjana", "Maqedonia", "Metallac", "Buduçnost", etj.
1945: Rikrijohet Federata e Sporteve të Shqipërisë, duke qenë anëtar i Këshillit të saj.
1946: Largohet në mënyrë demonstrative nga konferenca e organizuar, duke kundërshtuar vendimin për ndërrimin e emrit të klubit nga "Sport Klub Tirana" në "17 nëntori"
26 maj 1993: Këshilli Bashkiak i Tiranës vendos që stadiumi "Dinamo" të emërrohet stadiumi "Selman Stërmasi".
