Autor (latinisht "auctor") është krijuesi ose iniciatori i një vepre. Në varësi nga fusha krijuese kemi autorë të këngës, pikturës, filmit etj. Me rritjen e mundësive të komunikimit dhe përparimin e teknikës të aftë për prodhime vetjake në shumë vende është paraqitur edhe nevoja e mbrojtjes së të drejtave të autorit. Për këtë qëllim në shumë vende të botës kanë dalë ligje të ndryshme që bëjnë edhe përkufizimin termit.
Në Republikën e Shqipërisë ligji për autorët e kinematografisë përcakton qartë se: "Autor" në kuptim të këtij ligji, është personi fizik ose personat fizikë, që falë aftësive të tyre janë në gjendje të krijojnë një vepër artistike, (letrare, muzikore, teatrale, kinematografike etj).
Kriteret e vlerësimit të autorëve dhe të elementëve estetikë përcaktohen në ligjin “Për te drejtën e autorit”.Autor i librit quhet personi fizik që krijon dhe realizon një vepër letrare, shkencore, artistike, tekst shkollor dhe të përafërta me to, të cilat botohen në formë libri brenda të cilit është shënuar emri i krijuesit dhe data e krijimit të tij.
Autori i tekstit shkollor është personi fizik apo juridik që krijon, realizon një tekst shkollor dhe një mjet mësimor, i cili botohet në formë të shtypur apo elektronike.
