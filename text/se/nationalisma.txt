Nationalisma lea máilmmioaidnu ja politihkalaš lihkadus mii áigu nannet oktoráđálaš stáhta. Nationalisma gudnejahttá našuvnna, kultuvrra, historjá ja gáhtte nationalstáhta. Nationalstáhta lea stáhta mii lea ráhkaduvvon našuvnna vuođul. Dat lea definerejuvvon ná: geografalaččat ráddjejuvvon stáhta man álbmogis unnit eanet lea seammá duogáš/boahtimuš, giella ja kultuvra.
Dat gii doarju nationalisma gohččoduvvo nationalistan. Erohus patriohtismas ja nationalismas lea ahte patriohtisma gáhtte riika váldojuvvon territoria ja sáhttá seaguhuvvot vaikko makkár politihkalaš oaiviliiguin. Nationalisma gis lea politihkalaš ideologiija mas lea čielga servodatprográmma. Nationalismas lea nationalstáhta guovddážin. Patriohtisma gis ii vealtakeahttá dárbbaš nationalstáhta.     
