YouTube lea neahttabáiki, man geavaheaddjit sáhttet nuvttá ja dovddaldagaid haga geahččat ja guldalit videoid. Neahttabáikki oamasta Google. Registreremiin sáhttet geavaheaddjit maiddái ieža lasihit videoid ja kommenteret ja "juohkit" daid earáiguin. YouTube gávdno badjel 25 gillii. Dat vuođđuduvvui guovvamánu 15. beaivve 2005. Vuođđudettiin das ledje mielde golbma PayPal bargi: Chad Hurley, Steve Chen ja Jawed Karim. YouTube váldokantuvra lea San Brunos Kalifornias.
YouTube lea interneahta bivnnuseamos njuolgasáddenvideobáiki. YouTubei lasihuvvojit juohke minuhtas 48 videodiimmu, ja nie ovtta jándoris luđejuvvojit videot measta 8 jagi ovddas. Beaivválaččat YouTubes gehččet badjel 3 miljovnna video ja mánotbaji áigge doppe fitnet 800 miljovnna sierra geavaheaddji. Google osttii YouTube 1,65 miljárdda dolláriin golggotmánus 2006.
