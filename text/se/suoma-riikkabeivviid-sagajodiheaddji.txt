Suoma riikkabeivviid ságajođiheaddji lea Suoma riikkabeivviid lahttu, gii jođiha riikkabeivviid dievasčoahkkimiid. Riikkabeivviid ságajođiheaddji ii oassálaste ságastallamiidda dahje jienastemiide dego earát riikkabeaiveáirasat. 
Riikkabeivviid álggus riikkabeaiveáirasat válljejit gaskavuođastis ságajođiheaddji ja guokte várreságajođiheaddji. Válljen dáhpáhuvva giddejuvvon lihpuválggain. Badjel beali jienain ožžon riikkabeaiveáirras válljejuvvo ságajođiheaddjin. Ságajođiheaddjit ovttas válgagottiid ságajođiheddjiin ráhkadit ságajođiheddjiidráđi, man ságajođiheaddjin maid riikkabeivviid ságajođiheaddji doaibmá.
Vaikko riikkabeivviid ságajođiheaddji lea válljejuvvon riikabeaiveáirrasin muhtun bellodagas, son ii oaččo barggustis doarjut dahje ásahit sierra sajádahkii ovttage bellodaga.
