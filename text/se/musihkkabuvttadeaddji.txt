Musihkkabuvttadeaddji lea dat olmmoš gii lágida musihka báddema. Dat gokčá sihke dáiddalaš beali, namalassii mo musihkka čuodjá, ja dat gokčá maiddái dan administratiiva barggu. Musihkkabuvttadeaddji sáhttá veardidit filbmabuvttadeaddjiin. 
Buvttadeaddjis lea máŋggalágan rollat. Son lágida báddensešuvnnaid, ofelastá ja hárjeha musihkkáriid, dárkkista báddema ja miksema. 
Jussi Isokoski lea sápmelaš buvttadeaddji gii jođiha Tuupa Records skearrosearvvi. Dat oaččui Áillohaš musihkkabálkkášumi 2014. SomBy, Ailu Valle, Amoc, Irdon, Ulla Pirttijärvi ja Vilddas leat artisttat ja joavkkut geaiguin Isokoski lea bargan ja buvttadan ođđalágan sámi musihka.