Lïkssjuo (lullisámegillii: Liksjoe, ruoŧagillii: Lycksele) lea báikegoddi ubmisámegiela guovllus. Lïkssjuo lea Västerbottena leanas.
Báikki ubmisámegiel namma Lïkssjuo vissa boahtá elliptalaš nammahámis gos loahppaoassi -suvvane (=savvon) lea jávkan. Lagas guovlluin gávdnojit báikenamat nugo Likssjáhpie. Dát vuosttaš elemeanta Liks- vuolgá lïpssjuot vearbbas (=likšut, likšat). Vearba gávdno maiddái nuortaleappus Sámis. 
Báikegoddi gullá Ubmeje tjeälddie čerrui. Ubmeje tjeälddie ledje dolin 1600-logus vuovdesápmelaččat dassážii go vuovdesámi kultuvra jávkkai guovllus, ja dálá Ubmeje tjeälddie leat badjesápmelaččat.  
