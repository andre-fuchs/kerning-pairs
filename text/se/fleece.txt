Fleece dahje fliisa lea polyesteris ráhkaduvvon dahkofiiber, mii geavahuvvo earenoamážit olgo- ja astoáigebiktasiin. Fleecebiktasat leat litnásat, geahppasat ja hui bivvalat ja daid lea álki bassat ja dat goiket olu jođáneappot go ullobiktasat. Fleece lea liikká eahpeekologalaš dakko bokte ahte juohke bassamis fleecebiktasiin luovvanit duháhiid mielde mikroplastihkkapartihkkalat mat de nuoskkidit čáziid.