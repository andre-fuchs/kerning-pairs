RMS Titanic lei stuorra sáhttoskiipa mii vuojui merrii go galggai rasttildit Atlántta. Guovdu meara fanas ribahii jiekŋavári njeaiga mannat. Vuojudettiin sullii 1300-1500 dušše lihkohisvuođas, ja dušše 705 besse heakkas. Titanica vudjoma lea okta dain beakkáneamos lihkosvuođain mat leat mearas dáhpáhuvvan, earet dáhpáhusat sođiid dáfus. Ii leat ain čielgan man ollu olbmot oktiibuot dušše. 
Titanic lei sáhttoskiipa "Olympic"-luohkkás. Fatnasa guhkodat lei 269 m ja govdodat 28 m. Lei dat stuoramus skiipa mii dalle gávdnui. Das ledje njeallje suovvabohcci, muhto dušše golbma dain geavvahuvvohedje bázáhussuovaid várás. Njeallját lei nu gohčoduvvon "Dummy", mii lea huksejuvvon čájehan dihte ahte lea fámolaš skiipa. Fatnasa bargoveagas ledje 885 bargi, ja fanas lei ráhkaduvvon 3300 mátkkálažžii.