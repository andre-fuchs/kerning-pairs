Lee Sun-mi (koreagillii: 이선미, r. miessemánu 2. b. 1992 Iksan, Davvi-Jeolla, Lulli-Korea) lea lullikorealaš lávlu gean artistanamma lea Sunmi (koreagillii: 선미). Son lea dovddus k-pop-musihka Wonder Girls -joavkkus.
Lee Sun-mi riegádii miessemánu 2. b. 1992 Iksanis, Davvi-Jeollas, Lulli-Koreas. Doppe su áhčči bajásgesii Sun-mi ja su guokte nuorat vielja okto. Sun-mi áhčči lei goittotge hui buozus; son lei ožžon tuberkulosa manin son lei šaddan buohccevissui. Dalle Sun-mi mearridii ahte ferte dinet olu ruđaid ja johtilit vaikko son lei dušše 9-jahkásaš. Su mielas buoremus vuohki olahit dan lei šaddat k-pop-lávlun. Jagi 2004 dat niehku šattai duohtan go son beasai skearrofitnodat JYP Entertainment hárjehallanprográmmii.
Sun-mi lávllui k-pop-musihka Wonder Girls-joavkkus jagiid 2007–2010. Ođđajagimánu 2010 loahpa JYP Entertainment almmuhii ahte Sunmi áigu doallat bottu ja studeret fas.  Sunmi earránii joavkkus goittotge easka go Wonder Girls máhcaimet Koreai guovvamánu. Jagi 2011 son beasai Dongguk universitehtii mas son logai teáhtera. 
