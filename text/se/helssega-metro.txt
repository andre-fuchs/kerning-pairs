Helssega metro (suomagillii: Helsingin metro, ruoŧagillii: Helsingfors metro) lea Suoma áidna metro. Dat lea máilmmi davimus metrosystema. Metrosystemas leat 17 stašuvnna, main 9 leat eatnama nalde ja 8 ges vuolde. Togat mannet Ruoholahtis Mellunmäkii dahje Ruoholahtis Vuosaarii ja earránit Itäkeskusis.
Metro rahppui 1982:s, ja dalle das lei okta luodda, Itäkeskusas Hakaniemii. Jagi maŋŋel rahpasedje Rautatientori ja Kamppi stašuvnnat. Jagis 1988 lei luodda ráhkaduvvon maid Mellunmäkii, ja Ruoholahtii ja Vuosaarii dat ráhkaduvvui 90-logus.
Helssega metros leat odne guokte sierralágan togatiippa anus. 100-togaid ráhkadii Strömberg birrasiid jagis 1980, ja ođđa 200-togat maid Bombardier lea ráhkadan leat leamaš anus jagi 2002 rájes.
Lea evttohuvvon ahte viiddidit metrosystema Pasilai, Sipooi, Santahaminai ja Helsset-Vantaa girdišilljui. Dasa lassin leat ráhkadeame Länsimetro («Oarjemetro») Espooi. Árvaluvvo ahte Länsimetro lea gárvvis jagis 2015.
