Islándda presideanta (islánddagillii: Forseti Íslands) lea Islándda álbmotválljejuvvon stáhtaoaivámuš. Juohke njealját jagi jietnavuoigadahtton rávisolbmot válljejit njuolggo válggain presideantta. Presideanttas lea ráddjejuvvon fápmu. Islándda vuođđolágas ii ráddjejuvvo presideantta virgebajiid eanemusmeari. Islánddas stáhtaministtar lea ráđđehusa oaivámuš, ii presideanta. Iehčanasvuođa maŋŋá Islánddas leat leamaš vihttá presideantta. Viđat presideanta ja dálá presideanta, Ólafur Ragnar Grímsson, álggii virgái borgemánu 1. b. 1996 ja válljejuvvui viđadis jagi 2012.
