Rolffa lea sámi pop-joavku Kárášjogas eret. Sii lávlut sihke sámegillii, dárogillii ja eŋgelasgillii. Joavku lea rahkadan musihka 2006 rájes, muhto ii almmuhan vuosttaš skearru ovdal 2008. Joavkku beakkáneamus lávlla lea Partyjoik mii maiddái lei sin vuosttaš skearru namma. 2011:s vuite sii Sami Grand Prix lávlagiin «Gulatgo Mu?», ja čakčamánu 2013 fidnejedje sii duppal golletrofea danne go lávlagiid «Toppløs» ja cover-veršuvdna «Hjerteknuser» ledje guldaluvvon eambbo go 1,5 miljovdna geardde. 
2006:s lei ovdaolmmoš Rolf Morten Anti Amundsen russa Sámi Joatkaskuvllas Kárášjogas. Muhtin eahkeda son fuobmái šuoŋa masa rahkadi lavlaga, ja moatti diimmus lei son hábmen, čállán ja bádden šuoŋa Partyjoik. Dát alggahii Rolffa joavkku, ja ovttain Nils Mikael Hætta Hansenin soai rahkadeigga ollu lavlagiid Amundsena garašes.
Dađistaga serve eambo olbmát jovkui, ja sii ráhkadedje ruovttusiiddu www.rolffa.com gosa sii almmuhedje nuvttá lávlagiid álbmogii. Dát dagahii ahte olbmot besse viežžat ja gullat Rolffa musihka birra Norgga.
