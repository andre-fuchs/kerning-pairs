Láhpoluobbala skuvla (dárogillii: Láhpoluoppal skole) lei skuvla Láhpoluobbala gilis Guovdageainnu suohkanis Finnmárkku fylkkas. Láhpoluobbala skuvla heaittihuvvui giđđat 2012, ja lei jurdda dahkat nu ahte buot Láhpoluobbala skuvlla oahppit galget álgit vázzit Guovdageainnu skuvllas. Dán mearrádusa váiddii Máret N. Bueng. Dál vázzet Láhpoluobbala mánát Guovdageainnu mánáid-/nuoraidskuvllas ja Gárggoluobbalis orru mánát, geat vázze Láhpoluobbala skuvlla, galget fas vázzit skuvlla Máze lagasbirasguovddážis. Nu šattai váttisin fylkkagildii gokčat sihke Guovdageaidnu−Láhpoluoppal ja Máze−Gárggoluoppal skuvlasáhtuid ruhtadeami.Skuvlavistái orru goitge šattamen čuvges boahtteáigi ja dat lea evttohuvvon iešguđetgelágan geavahemiide boahtteáiggis. Evttohusat ledje earret eará giellaguovddáš dahje duodjeskuvla. Skuvlla rektor lei Kirsten Susanne Logje. 
