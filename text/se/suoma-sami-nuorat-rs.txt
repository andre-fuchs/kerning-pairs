Suoma Sámi Nuorat (SSN) lea Ohcejogas golggotmánus 1991 vuođđuduvvon Suoma riikkadási sámenuoraid searvi.
Searvvi ulbmilin lea nannet sámenuoraid identitehta ja lasihit sin dieđuid iežaset kultuvrras. Suoma Sámi Nuoraid dehálamos bargun lea gozihit sámenuoraid ovdduid ja ovddidit sámenuoraid áššiid Suomas. Searvi váldáge aktiivvalaččat beali áššiide, mat gusket sámenuoraid.
Suoma Sámi Nuorain lea dehálaš bargu maid oktavuođaid huksejeaddjin: searvi ordne sámenuoraide vejolašvuođa doallat oktavuođa eará sámenuoraiguin Suomas ja riikkarájáid rastá, ja eará eamiálbmotnuoraiguin miehtá máilmmi.
Konkrehtalaččat SSN oidno sámenuoraid eallimis iešguđetlágan, aiddo sámenuoraide oaivvilduvvon dáhpáhusaid hámis.
Searvi lea lahttun earret eará Suoma sámiid guovddášsearvvis, Anárašgiela searvvis ja sámenuoraid ráđis Dávggis.
Várrelahtut: Aslak Holmberg, Mikke Näkkäläjärvi, Ida-Maria Helander, Leena Niittyvuopio-Jämsä ja Rosa-Máren Magga
