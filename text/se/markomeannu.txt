Márkomeannu lea sámi kultuvra- ja musihkkafestivála lágiduvvo Ufuohtá ja Lulli-Romssa márkogiliin suoidnemánu loahpas juohke jagi. Márkomeannu máksá ”eallin ja dáhpáhusat márkogilis". Márkomeannu lágiduvvo 13. háve 2012.
Prográmma bistá vihtta beaivvi ja festiválas leat čájáhusat, seminárat, historjjálaš/arkeologalaš vádjoleapmi, muitalusmeannu, workshops mánáide ja ollesolbmuide, oanehisfilbmaprográmma, spesiálačájáhus, márkosámi gilvvut ja stullamat, márkkan, mánáidteáhter, girjealmmuheamit ja konsearttat. Ovdal leat Mari Boine, Niko Valkeapää, Wimme Saari, Adjágas ja Inga Juuso čuojahan Márkomeanu lávddis, ja dovddus sámi govvejeaddji Per Heimly lea vuosehan govaidis.
Nuoraidsearvi Stuornjárgga Sámenuorak (baikkalaš searvvi Davvi Nuoras) reidii festivála jagi 1999 rájes 2006 rádjái, muhto lea dál ásahuvvon sierra searvi, Márkomeannu Searvi, mii lágida festivála. 2007:s geavahišgoadijit ođđa konseartalávdi, ja vuosttaš geardde lágiduvvojit guokte olgokonseartta guokte beaivvi maŋŋálaga.
Márkomeanus ledje 2200 guossi jagis 2011 ja lea šaddan nanus festivála. Ruhtaváttisvuođaid ja váilevaš bargonávccaid dihte ii lágiduvvon festivála 2014s nu mo láve Gállogiettis, ledje baicce smávit lágideamit miehtá jagi. 2015s galgá Márkomeannu fas lágiduvvot Gállogiettis nu go ovdal. 
Festiválas lea čielga sámi profiila; galgá ovddidit márkosámi kultuvrra, ja maid leat olles Sámi kultuvra-aktevra. Márkomeannu háliida hábmet buot ahkáhaččaid identitehta, muhto doalaha sierra nuoraidprofiilla. Márkomeannu háliida vuosehit sihke profešunealla musihkkáriid ja artisttaid geat eai leat beaggán.
