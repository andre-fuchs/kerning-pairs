Évtizedek: 1910-es évek – 1920-as évek – 1930-as évek – 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek  
Évek: 1964 – 1965 – 1966 – 1967 –  1968 – 1969 – 1970 – 1971 – 1972 – 1973 – 1974
január 1. – Csehszlovákiában érvénybe lép a föderációról szóló törvény. Az államalakulat két egyenjogú ország, a Cseh Szocialista Köztársaság és a Szlovák Szocialista Köztársaság szövetségévé alakul át.
január 16. – Prágában egy 20 éves egyetemista, Jan Palach benzinnel leönti és felgyújtja magát a kommunista rendszer elleni tiltakozásul.
január 20. – A 17 éves Bauer Sándor Budapesten végiglocsolja benzinnel és meggyújtja a testére csavart nemzeti színű zászlót. Búcsúlevelében ezt írta: „Szeretnék élni, de most szénné égett holttestemre van szüksége a nemzetnek.”
január 20. – Elfoglalja hivatalát az 55 éves Richard Nixon, a megválasztott új republikánus párti amerikai elnök. Alelnöke Agnew, a külügyminiszter William Rogers.
január 25. – Az ülésrendre és technikai kérdésekre vonatkozó viták után kezdetét veszi a Vietnámról szóló párizsi tanácskozások második szakasza.
január 30. – Műtét utáni szövődményekben meghalt Georges Pire, belga Domonkos-rendi pap, aki 1958-ban a Nobel-békedíjjal tüntettek ki a menekültek érdekében végzett tevékenységéért.
január 31. – A herendi vasútállomáson helytelen váltóállítás miatt a szombathelyi gyorsvonat belerohan egy indulásra váró katonai szerelvénybe. (Az ütközést követően 11 ember – köztük a 10. gépkocsizó lövészezred tíz katonája – életét veszti, 58-an megsérülnek.)
február 1. – Kairóban tartják az Arab Liga ülését, melyen a palesztin politikai tömörülések összefoglaló szervezete a Palesztin Nemzeti Tanács is részt vesz. A Tanács Végrehajtó Bizottságának elnökévé Jasszer Arafatot, az Al Fatah nevű szervezet vezetőjét választják.
február 11. – Jugoszláviában elfogadják a területvédelmi egységek felállításáról szóló törvényt.
A Magyar Szocialista Munkáspárt Politikai Bizottsága (MSZMP PB) újra foglalkozik Rákosi Mátyás hazahozatala ügyében és úgy dönt, hogy azt a Központi Bizottság (KB) elél terjeszti.
Négy arab terrorista Zürichben támadást intéz az El-Al izraeli légitársaság Tel-Avivba induló gépe ellen. Az izraeli kormány 24-én légitámadást hajt végre az Al Fatah két szíriai tábora ellen.
február 23. – Nixon elnök európai körútra indul; látogatást tesz Brüsszelben, Londonban, Nyugat-Berlinben és a Vatikánban is.
február 25. – A Központi Kerületi Bíróság a vádlottak távollétében hazatérés megtagadásáért Varga Zoltán labdarúgót ötévi, feleségét két és fél évi szabadságvesztésre, és mindkettőjüket teljes vagyonelkobzásra ítéli.
március 1. – Az Egyesült Nemzetek Szervezete Biztonsági Tanácsa Csatorday Károlyt, Magyarország állandó ENSZ-képviselőjét választja a testület soros elnökévé.
március 2. – A szovjet–kínai határon, az Usszuri folyó mentén több napos tűzharc alakul ki a szovjet és a kínai határőrök között.
március 4–7. – Prágában a szakszervezetek VII, kongresszusán még megpróbálnak szembeszállni az erősödő „konszolidációs” és „normalizációs” nyomással.
március 6. – Az MSZMP Központi Bizottságában többen fenntartásokkal élnek Rákosi hazatérésével kapcsolatban, ezért a testület csak elvben járul hozzá a hazaköltözéshez, a konkrét időpont kijelölését a PB-re bízza.
március 11–15. – A JKSZ IX. kongresszusa, ahol elfogadják a párt új szervezeti szabályzatát, amivel növelik a tagpártok önállóságát.
március 14. – Újabb szovjet–kínai határincidens robban ki az Usszuri-folyó Csenpao (Damanszkij)-szigeténél.
március 17. – A politikai elégedetlenség nyílt lázadásba megy át Pakisztánban. Új kormány alakul, amely a hónap végén ostromállapotot vezet be.
március 28. – A stockholmi jégkorong világbajnokságon a csehszlovák válogatott legyőzi a szovjet csapatot. A sikert szovjetellenes megmozdulások követik Csehszlovákiában.
március 29. – Madridban rendezik az Eurovíziós Dalfesztivál döntőjét. A 16 induló ország dalai közül négy is (a brit, a francia, a holland és a spanyol) azonos pontszámmal végez az első helyen. Amszterdam kapja a rendezés jogát a következő, 1970-es évre.
március 31. – Kádár János és Fock Jenő miniszterelnök levelet intéz a CSKP KB-hoz és a csehszlovák kormányhoz. (Kifejezésre juttatják, hogy „a párt és az ország” a szocializmus csehszlovákiai vívmányainak sorsa feletti aggodalommal figyeli a fejleményeket.)
április 17. – Csehszlovákia Kommunista Pártja (CSKP) Központi Bizottsága ülésén leváltják Alexander Dubček, helyette Gustáv Husák lesz az első titkár.
május 28. – Létrehozzák a Földközi-tengeri Azonnal Bevethető NATO Haditengerészeti Köteléket (NAVOC–FORMED).
május 29–30. – A CSKP KB meghatározza a „konszolidáció” fő célkitűzéseit. (A legfontosabb a párt egységének és vezető szerepének helyreállítása.)
július 19. – John Fairfax kikötött a floridai Fort Lauderdale-ben, miután elsőként átevezett az Atlanti-óceánon. 
július 20. – Az Apollo–11 űrhajósai leszállnak a Holdra, Neil Armstrong az első ember a Holdon.
július 22. – A spanyol parlament jóváhagyja Franco döntését, hogy az utódja János Károly, XIII. Alfonz spanyol király unokája legyen.
július 23. – János Károly elnyeri Spanyolország hercege címet, aki aláírja az örökösödési törvényt, és a cortes elé járul, hogy esküt tegyen az állam vezetőjének a Nemzeti front eszméire, valamint a királyság minden alapvető eszméjére.
augusztus 19–21. – A megszállás első évfordulóján Prágában és más csehszlovák városokban tömegtüntetések zajlanak, amelyeket a belügyiek erőszakkal oszlatnak szét.
szeptember 25–29. – A CSKP KB ülésén visszavonják a pártvezetés „szovjetellenes” határozatait, és illegálissá nyilvánítják a CSKP XIV. kongresszusát.
szeptember 29. – A csehszlovák köztársasági elnök kinevezi az Oldřich Černík vezette új szövetségi kormányt.
október 1. – Neuwerk-sziget Alsó-Szászországból Hamburg tartomány fennhatósága alá kerül.
október 3. – Elkészül Kelet-Berlinben a berlini tévétorony, Európa egyik legmagasabb épülete.
október 15. – Meggyilkolják Abdi Rasid Ali Sermarke szomáliai elnököt. Hat nappal később a katonaság és a rendőrség puccsot hajt végre.
október15–16. – A csehszlovák szövetségi gyűlés érvényteleníti az 1968-as nemzetgyűlés „szocialistaellenes” határozatait.
október 23. – Mohammed Sziad Barre vezérőrnagy kikiáltja a Szomáli Demokratikus Köztársaságot.
november 19. – Leszállnak  a Holdra az Apollo–12 űrhajósai, Charles Conrad és Alan Bean.
november 19. – A Malév egyik Tu-134 típusú repülőgépe Isztambulban a vizes pályán túlfut a leszállópályán, és súlyos balesetet szenved.
november 25. – John Lennon, a Beatles együttes tagja visszaküldi 1965-ben kapott kitüntetését a II. Erzsébet brit királynőnek, tiltakozásul Nagy-Britannia biafrai politikája és az Amerikai Egyesült Államok vietnámi beavatkozását  támogató kormánypolitikája ellen.
december 8–10. – Először ülésezik a Modern Társadalom Kihívásainak Bizottsága (CCMS).
december 31. – Budapesten Rákosi Mátyás nyugdíjazása ügyében eljárni igyekvő Bíró Ferencet – Rákosi fivérét – rendőri figyelmeztetésben részesítik.
szeptember 22. - megtörténik a Frank Mannata igaz története c. bűnügyi film premierje
Deep Purple: The Book of Taliesyn, Deep Purple, Concerto for Group and Orchestra
Jackie Stewart megszerzi pályafutása első Formula–1-es világbajnoki címét a Matra csapattal.
Műkorcsolya-világbajnokság Colorado Springsben. Almássy Zsuzsa egyéni műkorcsolyázásban bronzérmet nyer.
Öttusa-világbajnokság Budapesten. Balczó András egyéniben világbajnoki címet szerez, a magyar csapat ezüstérmes.
Súlyemelő-világbajnokság Varsóban. Földi Imre, Bakos Károly és Tóth Géza aranyérmet szerez.
Vívó-világbajnokság Havannában. A magyar csapat két ezüst- és három bronzérmet nyer.
Atlétika-Európa-bajnokság Athénban. Németh Angéla gerelyhajításban aranyérmet nyer.
Birkózó-Európa-bajnokság Szófiában. A második helyezett Bajkó Károly a magyar csapat egyetlen érmét nyeri el.
Cselgáncs-Európa-bajnokság Oostendében. A magyar csapatból Pulai János és Ipacs László bronzérmes.
Kajak–kenu-Európa-bajnokság Moszkvában. A magyar csapat négy arany-, három ezüst- és öt bronzérmet szerez.
Ökölvívó-Európa-bajnokság Bukarestben. Gedó György és Orbán László aranyérmet nyer.
Tenisz-Európa-bajnokság Torinóban. Férfi egyesben Baranyi Szabolcs megszerzi a sportág első magyar bajnoki címét.
június 15. – Oliver Kahn, a német válogatott és a Bayern München labdarúgócsapatának kapusa
július 8. – Sugizo japán zenész, az X Japan, Luna Sea és Juno Reactor együttesek gitárosa
október 25. – Oleg Szelenko orosz labdarúgó, az 1994-es labdarúgó-világbajnokság gólkirálya
március 26. – B. Traven, német nyelven alkotó író. Személyének kilétét máig homály fedi. Életpályájáról semmit sem tudni
március 28. – Dwight D. Eisenhower, az Amerikai Egyesült Államok elnöke (* 1890)
május 8. – Remington Kellogg, amerikai természettudós, paleontológus és a Smithsonian Intézet igazgatója (* 1892)
május 16. – Eckhardt Sándor irodalomtörténész, nyelvész, egyetemi tanár, az MTA tagja  (* 1890)
augusztus 9. - Sharon Tate és gyermeke Paul Richard Polanski, valamint a  Polanski házaspár barátai Jay Sebring, Abigail Folger és Voytek Frykowski életüket veszítik a Benedict Canyon béli Cielo Drive-ban Charles Manson követőinek keze által.
↑ Baló–Lipovecz:  Baló György–Lipovecz Iván. Tények Könyve '92. Ráció Kiadó Kft., [Budapest] (1992) 
↑ Matz:  Matz, Klaus-Jürgen. Ki mikor uralkodott, kormányzott?. fordította: Hulley Orsolya. Magyar Könyvklub, Budapest (2003). ISBN 963 547 849 6