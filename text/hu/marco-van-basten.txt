1982-ben az első osztályban, az Ajax csapatában kezdte el pályafutását és már 19 évesen gólkirály lett. Innen az AC Milanhoz került, de a válogatottal is sikereket ért el (Európa-bajnoki cím). Többször nyert olasz bajnoki címet és BEK-et is. Négyszeres holland, kétszeres olasz gólkirály, háromszor nyerte el az aranylabdát. Az AC Milannál a karrierjét jelentősen visszavetették térd- és bokasérülései, amelyek végül véget is vetettek a pályafutásának. 1993 és 1995 között egyáltalán nem lépett pályára, viszonylag fiatalon, 31 évesen vonult vissza 1995-ben.
