Évtizedek: 1740-es évek – 1750-es évek – 1760-as évek – 1770-es évek – 1780-as évek – 1790-es évek – 1800-as évek – 1810-es évek – 1820-as évek – 1830-as évek – 1840-es évek  
Évek: 1789 – 1790 – 1791 – 1792 –  1793 – 1794 – 1795 – 1796 – 1797 – 1798 – 1799
március 12. – Tadeusz Kościuszko vezetésével felkelés tör ki az orosz megszállás ellen és a nagy szejm által megalkotott Május 3-i Alkotmány védelméért.
április 4. – A racławicei csatában a lengyel felkelők legyőzik az orosz csapatokat.
június 10. – A francia konvent „prairial-i dekrétumai”, melyeknek köszönhetően a terror a tetőfokára hág.
június 26. – A fleurusi csata a Jean-Baptiste Jourdan marsall vezette francia forradalmi csapatok győzelmével zárul.
július 23. – Bécsben, az ottani jakobinus szervezkedés tagjaival együtt elfogják Martinovics Ignácot, a magyar jakobinus mozgalom vezérét.
július 27. – Franciaországban a forradalmi naptár szerinti II. esztendő Hőség hava 9-én a Nemzeti Konvent végrehajtja a thermidori fordulatot, és radikálisan véget vetett a jakobinusok diktatúrájának.
augusztus 13. – Martinovics Ignác részletes vallomást tesz, amiben feltárja a magyar jakobinus mozgalom szervezetét.
augusztus 16. – Megkezdődik a magyar jakobinus mozgalom tagjainak letartóztatása Pesten és Budán. Ezen a napon Hajnóczy Józsefet, Laczkovics Jánost és Szentmarjay Ferencet tartóztatják le.
október 10. – A maciejowicei csatában az orosz csapatok legyőzik a Tadeusz Kościuszko vezette lengyel hadakat.
november 28. – Németh János királyi jogügyi igazgató benyújtja a vádlevelet magyar jakobinusok perének fő vádlottai ellen.
december 14. – Alsóregmecen felségsértés és hazaárulás vádjával letartóztatják Kazinczy Ferencet.
december 15. – Megkezdődik a magyar jakobinusok pere Hajnóczy József kihallgatásával.
az év folyamán – Szekszárdon a barokk plébániatemplommá alakított bencés monostortemplom leég, a terület egyházi funkciója megszűnik.
január 29. – François-Vincent Raspail francia kémikus, botanikus és politikus († 1878)
október 23. – Csuha Antal katona, az 1848–49-es forradalom és szabadságharc honvédtábornoka († 1867)
március 24. – Jacques-René Hébert, a nagy francia forradalom egyik kiemelkedő politikusa, a Hegypárt képviselője (* 1757)
április 5. – Fabre d’Églantine, francia vígjátékíró, költő és politikus (* 1750)
április 5. – Georges Jacques Danton, a francia forradalom egyik kimagasló alakja (* 1759)
április 5. – Camille Desmoulins, ügyvéd, újságíró, a Cordeliers klub egyik alapítója, a francia forradalom egyik kimagasló alakja (* 1760)
április 22. – Chrétien-Guillaume de Lamoignon de Malesherbes, francia jogtudós és államférfi, XVI. Lajos ügyvédje (* 1721)
május 6. – Grassalkovich Antal, birodalmi herceg, Bodrog és Zólyom vármegye főispánja (* 1734)
július 23. – Alexandre de Beauharnais, francia arisztokrata, Beauharnais vikomtja, a francia királyi haderő tisztje, a forradalmi hadsereg tábornoka, majd a forradalmi Nemzetgyűlés elnöke (* 1760)
július 25. – Friedrich von der Trenck, porosz lovassági katonatiszt, kalandor (* 1726)
július 28. – Maximilien de Robespierre, ügyvéd, politikus, a jakobinus diktatúra vezéralakja (* 1758)
július 28. – Antoine de Saint-Just, francia forradalmár és politikus, a Konvent hegypárti képviselője, a jakobinus vezetők egyike, Robespierre közeli barátja és munkatársa (* 1767)
július 28. – François Hanriot, a francia forradalom alatt a sans-culotte-ok egyik vezéralakja (* 1759)
október 20. – Carlowszky János, evangélikus kollégiumi igazgató, költő (* 1721)
