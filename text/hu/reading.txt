Reading (ejtése: /ˈrɛdɪŋ/) angliai város Berkshire megyében. Londontól 67 km-re nyugatra található, a Temze folyó partján. 
A középkorban Reading fontos központ volt, mivel kolostora jó kapcsolatot ápolt a királyi családdal. A 17. században nagyobb gazdasági hanyatlás következett be, melynek hatása hosszabb ideig tartott. Ma ismét fontos gazdasági központ, különösen az informatikai és biztosítási szektor jelentős. Reading egyetemi város is, két egyetemmel.
A readingi fegyházat(wd) 1844-ben nyitották meg és 2013-ban zárták be. A leghíresebb rab Oscar Wilde volt.
