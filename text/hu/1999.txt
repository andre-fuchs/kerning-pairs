Évtizedek: 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek  
Évek: 1994 – 1995 – 1996 – 1997 –  1998 – 1999 – 2000 – 2001 – 2002 – 2003 – 2004
január 1. – Az ECU átnevezésével elszámolási pénzként megjelenik az euró, mint az Európai Unió hivatalos valutája.
január 1. – Magyarországon átszámozzák a főutakat. A 100-as útból és a 10-es út Almásfüzitő-országhatár szakaszából 1-es, a 30-as út Budapest és Gyöngyös között 3-as, az 50-es út Budapest-Kecskemét-Dél között 5-ös, a 70-es út Budapest és Siófok között 7-es főút lesz.
január 24. – A deutschlandsbergi autóbusz-balesetben 18 szombathelyi és kőszegi diák veszti életét.
január 25. – A Richter-skála szerinti 6-os erősségű földrengés rázza meg Kolumbiát, legalább 1000 ember halálát okozva.
február 8. – Veszprémben felavatják az amerikai segítséggel kialakított Légtérszuverenitási Hadműveleti Központot (ASOC).
március 16. – Brüsszelben – a három új NATO–tagország miniszterelnökeinek, köztük Orbán Viktor jelenlétében – ünnepélyesen felvonják a három nemzet zászlaját.
március 24.–június 10. – A Koszovói konfliktus (háború) a NATO és Jugoszlávia között.
június 12. – A KFOR (Kosovo International Security Force) első egységei megérkeznek Koszovóba.
június 19. – 29 európai ország írja alá a Bolognai Nyilatkozatot, melynek fő célkitűzése, hogy 2010-re létrejöjjön az egységes Európai Felsőoktatási Térség.
augusztus 5. – Crna Gora javaslata a Jugoszláv Szövetségi Köztársaság helyén felállítandó „Szerb–Crna Gora-i Közösségről”.
augusztus 7. - Csecsen fegyveresek támadást hajtanak végre dagesztáni célpontok ellen, kiprovokálva ezzel a második csecsen háborút.
augusztus 9. – Budapesten a Hajógyári-szigeten a Sziget Fesztiválon menet közben leszakad egy körhinta több gondolája. A baleset következtében egy 25 éves fiatalember 2 nappal később meghal.
augusztus 11. – Magyarországon is jól látható teljes napfogyatkozás. A napfogyatkozás alkalmából Pécsett a planetárium udvarán egy időkapszulát ásnak el, hogy 2081. szeptember 3-án nyissák ki újra.
augusztus 17. – Egy északnyugat-törökországi 7,4-es földrengés több mint 17 000 ember halálát okozza. A sérültek száma 44 000.
október 31. – A katolikus és az evangélikus egyház képviselői Augsburgban közös nyilatkozatot írnak alá a megigazulásról.
november 30. – Marrákesben, az UNESCO Világörökség Bizottságának ülésén felveszik a Hortobágyi Nemzeti Park egész területét a Világ Kulturális és Természeti Örökségének listájára.
december 2. – David Trimble vezetésével megalakul a belfasti kormány, így 27 év után megszűnik London közvetlen irányítása Észak-Írország fölött.
december 31. – Borisz Jelcin orosz elnök lemond hivataláról, utódjául Vlagyimir Putyint jelöli ki.
Mika Häkkinen megszerzi második Forma–1-es világbajnoki címét a McLaren-Mercedes csapattal.
