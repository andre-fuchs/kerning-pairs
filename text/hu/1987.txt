Évtizedek: 1930-as évek – 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek  
Évek: 1982 – 1983 – 1984 – 1985 –  1986 – 1987 – 1988 – 1989 – 1990 – 1991 – 1992
Visszaállítják Magyarországon a kétszintű bankrendszert, újra megjelenhetnek a kereskedelmi bankok.
január 8. – A „Kerbala V” fedőnevű hadművelet kezdetét veszi Horramsahrtól északnyugatra.
január 13. – Budán, a Rutén utcai rezidenciája előtt egy ismeretlen símaszkos férfi öt lövést ad le Kolumbia budapesti nagykövetére, Enrique Parejo Gonzálezre. (A világ akkori legnagyobb kokainkartelljének, a medellíni kartell megbízásából végrehajtott merényletet a diplomata túlélte.)
január 22. – Az iráni csapatok áttörik az iraki vonalakat, s Baszra 10 km-es körzetébe érnek.
február 17. – Bécsben megkezdődnek a NATO és a Varsói Szerződés tagországai közötti tárgyalások az európai hagyományos erőkről.
A Magyar Nemzetiségű Dolgozók Tanácsának bukaresti ülésén felszólal és súlyos vádakkal illeti Magyarországot Ceauşescu. (Ezzel a beszéddel megkezdődik a központilag irányított támadássorozat, amelynek középpontjában a Magyarországon kiadott Erdély története c. könyv áll.)
március 11. – Fél éven belül másodszor értékeli le a konvertibilis valutákhoz képest 8%-kal a forintot a Magyar Nemzeti Bank.
március 27. – Az Észak-atlanti Tanács rendkívüli ülése után Lord Carrington, a NATO főtitkára felajánlja jószolgálatait a Görögország és Törökország között az Égei-tengerrel kapcsolatban kirobbant vita megoldásának elősegítésére.
május 17. – Két iraki repülőgép megtámadja a Stark nevű amerikai fregattot; a támadásban 37 amerikai tengerész meghal, további 21 pedig megsebesül.
június 4. – A Német Szövetségi Köztársaság parlamentje hivatalosan támogatja azt a javaslatot, amely az Európában telepített közepes hatótávolságú (INF) és a rövidebb hatótávolságú (SRINF) rakéták felszámolását irányozza elő.
június 5. – A kanadai kormány elhatározza, miszerint az Európába kijelölt megerősítő csapatait az északi térségből a közép–európai térségbe irányítja át.
június 19. – Helmut Kohl, a Német Szövetségi Köztársaság kancellárja javaslatot tesz egy közös francia–német dandár felállítására.
június 26–27. – A Jugoszláv Kommunisták Szövetségének Központi Bizottsági (JKSZ KB) ülésének állásfoglalása szerint a koszovói albán nacionalizmus Jugoszlávia legnagyobb problémája.
július 20. – Az ENSZ Biztonsági Tanácsa meghozza 598. számú határozatát, mely követeli az irak-iráni háború tűzszünetének bevezetését és a béketárgyalások megkezdését, továbbá javasolja, hogy egy nemzetközi bizottság vizsgálja ki, ki is a felelős a háború kirobbantásáért.
július 22. – Mihail Gorbacsov szovjet vezető bejelenti, hogy a Szovjetunió kész eltávolítani az összes közepes hatótávolságú nukleáris fegyverzetet, beleértve a Szovjetunió ázsiai részében lévőket is, az amerikai–szovjet INF szerződéssel összefüggésben.
július 23. – A genfi amerikai–szovjet fegyverkorlátozási tárgyalásokon a szovjet fél javaslatot tesz, amelyben elfogadja a „kettős nulla” megoldás elvét, mely szerint globálisan felszámolják a szárazföldi telepítésű, közbeeső hatótávolságú szovjet és amerikai rakétákat (LRINF és SRINF).
augusztus 20. – Hágában a Nyugat-európai Unió szakértői mérlegelik a közös fellépés lehetőségét az Arab-öbölben az olajszállítási útvonalak biztosítása érdekében.
augusztus 26. – Jugoszláviában kirobban az Agrokomerc (boszniai agráripari kombinát) 220 milliárd dináros fedezetlen váltó kibocsátásának botránya. (Számos vezető politikus, köztük Hamdija Pozderac alelnök bukását eredményezi.)
augusztus 28–30. – Az USA ellenőrei megtekintik a Minszk körzetében végrehajtásra kerülő katonai hadgyakorlatot. (Ez az első ellenőrzés, amelyet az 1986-os Stockholmi Okmány alapján hajtanak végre.)
szeptember 13. – Az SPD 50,5% szavazattal a mandátumok 54%-át szerzi meg a brémai választásokon és egyedül alakít kormányt.
szeptember 13. – A goiâniai baleset: Goiânia egyik elhagyott kórházában két hajléktalan eltulajdonít és felnyit egy otthagyott céziumot tartalmazó kapszulát, erősen radioktív anyagot szabadítva ki a környezetbe, amely súlyos következményekkel jár a térségben.
szeptember 23–24. – Slobodan Milošević győzelme a Szerb Kommunista Szövetség KB VIII. plénumán.
október 5–7. – A szovjet katonai ellenőrök megtekintik a Törökországban folyó NATO hadgyakorlatot. (Ez az első ellenőrzés a Szövetség országaiban, amelyet az 1986-os Stockholmi Okmány alapján hajtanak végre.)
október 19. – Jugoszláviában élet belép a Mikulić-kormány gazdasági és antiinflációs programja. (A kormányfő a gazdasági hanyatlás okaként azt jelöli meg, hogy nem piacorientált a jugoszláv gazdaság.)
október 20. – Kizárják a pártból (a JKSZ-ből) Fadil Hoxha veterán koszovói albán politikust, mert nem tudta megfékezni az albán nacionalista erőket.
október 25. – Az albán és az albánellenes tüntetések miatt a jugoszláv hatóságok rendkívüli biztonsági intézkedéseket léptetnek életbe Koszovóban.
október 26. – Az USA kereskedelmi embargót rendel el Irán ellen, s feloldását az 598. számú határozat elfogadásához kötötte.
október 27. – A Nyugat-európai Unió külügy- és védelmi miniszterei elfogadják az „Európai Biztonság Érdekeinek Platformját”.
november 27. – A magyar kormány dönt a világútlevél bevezetéséről (életbe lép: 1988. január 1-jén)
december 8. – Washingtonban Gorbacsov főtitkár és Reagan elnök aláírja a közepes hatótávolságú rakétákat felszámoló egyezményt (INF).
december 9. – Az USA és a Szovjetunió szerződést köt az atomrobbantások kölcsönös megfigyelésére.
Háromnapos washingtoni csúcstalálkozó után Ronald Reagan amerikai elnök és Mihail Gorbacsov szovjet vezető ígéretet tesz a hadászati fegyverek jelentős csökkentésére, és utasítja a genfi tárgyalókat, hogy fogalmazzanak meg egy megállapodást az 1972. évi ABM (SALT) megállapodással összhangban.
Az Emberi Jogok Egyetemes Nyilatkozatának évfordulóján tartott ellenzéki tüntetést Prágában a rendőrség oszlatja szét.
december 14. – Leváltják Ivan Stambolićot, a Szerb Köztársaság elnökségének elnökét. (Az indok az albán nacionalizmus nem megfelelő kezelése.)
december 17. – Gustáv Husák – életkorára hivatkozva – lemond Csehszlovákia Kommunista Pártja főtitkári tisztéről. (Utódául Miloš Jakešt választják.)
március – Megjelenik a Nova Revija című folyóirat Szlovénia jövőjével foglalkozó különszáma. (A „Szlovén tavasz” reformmozgalom kibontakozásának kezdete.)
az év folyamán – Hollókő ófalut, és a Budapesti Duna-partot a mellette lévő budai Várnegyeddel a világörökség részévé nyilvánítják.
A Procidis kiadó által, Albert Barillé rendezésében napvilágot lát az Egyszer volt, hol nem volt... az Élet című rajzfilmsorozat.
A Fox csatorna elkezdi vetíteni minden idők legsikeresebb sitcom (helyzetkomédia) sorozatát, az Egy rém rendes család-ot.
Ebben az évben készült el a Garfield Hollywoodba megy (Garfield és barátai - Hollywood-i kalandok) (Garfield Goes Hollywood)
Steven Wilson megalapítja a Porcupine Tree nevű brit progresszív rock együttest.
Egerszegi Krisztina úszó felnőtt Európa-bajnoki 4. és 5. helyezett (200 és 100 m hát), valamint amerikai bajnokságban 4. 5. helyezés
Nelson Piquet megnyeri harmadik Formula–1-es világbajnoki címét a Williams F1-Honda autójával
augusztus 21. – Anton Shipulin olimpiai aranyérmes, és háromszoros világbajnoki ezüstérmes orosz biatlon versenyző
március 3. – Szabó T. Attila nyelvész, történész, irodalomtörténész, néprajzkutató (* 1906)
szeptember 1. – Haraszty Árpád, botanikus, egyetemi tanár, a biológiai tudományok kandidátusa (* 1907)
szeptember 2. – Kun Szilárd, olimpiai ezüstérmes, Európa-bajnok sportlövő (* 1935)
szeptember 21. – Jaco Pastorius, amerikai jazz basszusgitáros és zeneszerző (* 1951)
október 11. – Szalay Sándor, magyar fizikus, a magyar atommagkutatás megalapítója (* 1909)
november 21. – Demján Éva, Jászai Mari-díjas magyar előadóművész, érdemes művész (* 1912)
november 26. – Rockenbauer Pál, magyar felfedező, földrajztudós, filmrendező (* 1933)
november 28. – Arma Paul (eredeti nevén Weisshaus Imre), magyar származású francia zeneszerző, zongoraművész, zeneetnológus (* 1905)
december 10. – Jascha Heifetz, zsidó-litván származású amerikai hegedűművész (* 1901)
↑ Baló–Lipovecz:  Baló György–Lipovecz Iván. Tények Könyve '92. Ráció Kiadó Kft., [Budapest] (1992) 
↑ Matz:  Matz, Klaus-Jürgen. Ki mikor uralkodott, kormányzott?. fordította: Hulley Orsolya. Magyar Könyvklub, Budapest (2003). ISBN 963 547 849 6