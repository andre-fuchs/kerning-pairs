1415: A konstanzi zsinaton Husz Jánost máglyán megégetik. Kivégzése után mozgalma politikai jelleget ölt.
1410: grünwaldi csata, a Lengyel-Litván Unió egyesült erővel aratott győzelme a Német Lovagrend felett, és ezzel végzetes csapást mérnek a rend nagyhatalmi állására
1410: IV. Károly császár fiát, Zsigmond királyt a német-római birodalom uralkodójává választják
1414–1418: A konstanzi zsinat – melyen végig Zsigmond császár elnököl – véget vet az egyházszakadásnak. A pápaság megtépázott tekintéllyel kerül ki a válságból, a zsinati mozgalommal pedig még meg kell birkóznia.
1415: A portugálok elfoglalják a marokkói Ceutát és megvetik a lábukat az afrikai parton. Tengerész Henrik Sagresben navigációs iskolát alapít, amelyben az akkori Európa legjobb hajósai nevelkednek. A következő években megkezdődik a portugálok lassú előrenyomulása a nyugat-afrikai partok mentén.
1415:  V. Henrik angol király felújítja III. Eduárd igényét a francia trónra. Kezdetét veszi a százéves háború utolsó, harmadik szakasza.
1429: Jeanne d’Arc vezette francia sereg győz az angolok ellen. Döntő fordulat a százéves háborúban.
1448: az (1863-ig uralkodó) Oldenburg-ház trónra lépése a kalmari unió országaiban
1457: meghal V. László cseh és magyar király; utóda Csehországban Podjebrád György, Magyarországon Hunyadi Mátyás
1447 - 1492: IV. Kázmér lengyel király. Legyőzi a Német Lovagrendet és legidősebb fiának (→ II. Ulászló) 1471-ben megszerzi a cseh, 1490-ben a magyar trónt.
1471–1484: IV. Szixtusz pápa. Felépítteti a Szixtus-kápolnát, fejleszti a Vatikáni Könyvtárat. A pápai nepotizmus bevett szokássá válik.
1479: Az Ibériai-félsziget két legnagyobb királysága egyesül. II. Ferdinánd, Aragónia uralkodója feleségül veszi I. Izabellát, Kasztília és León királynőjét.
1492: Granada visszafoglalása a móroktól, ezzel felszámolják a mórok utolsó, pireneusi-félszigeti maradványát; a spanyolországi zsidók kiűzése
1493–1519: I. Miksa német-római császár, a Habsburg-ház európai hegemóniájának megalapozója
1477-ben Merész Károly lányával kötött házassága révén (Burgundi Mária) a gazdag Németalföld ura
1494: Tordesillasi szerződés - Spanyolország és Portugália között felosztják az Európán kívüli újonnan felfedezett területeket
1498: Firenzében felakasztják és megégetik Savonarolát, az előreformátorok egyikét
A század 2. felétől a középkori várak már nem nyújtanak elegendő védelmet a tüzérségi ostromok ellen
1402: I. Bajazid oszmán szultán Ankaránál Timur fogságába esik. Fiai között háború tör ki, az oszmán-törökök terjedése egy időre elakad.
A Timur által átmenetileg meggyengített Oszmán Birodalom II. Murád szultán alatt (1421-1451) újból terjeszkedni kezd.
Kasztrióta György albán fejedelem sikerrel küzd a török terjeszkedés ellen. Halála után Albánián a török és Velence osztozkodik.
1453. nov.: Várnai csata - a keresztény szövetséges hadsereg vereséget szenved a törököktől
1459: a törökök elfoglalják Szendrőt, a szerb királyok egykori székhelyét. Szerbia függetlensége véget ér, ezután az ország a 19. század elejéig az Oszmán Birodalomhoz tartozik.
1463–1479: török–velencei háború: az Oszmán Birodalom első támadó háborúja a velencei gyarmatok felszámolására.
1402: Luxemburgi Zsigmond örökösödési szerződést köt IV. Albert osztrák herceggel, melyben kölcsönösen elismerik egymás örökösödési jogát.
1437: Budai Nagy Antal vezette erdélyi parasztfelkelés, mely átterjed a Tiszántúlra is
1448: Rigómezei csata (a mai Pristina közelében) - a Hunyadi János által vezetett keresztény hadak veresége a törököktől
1456: A keresztények nándorfehérvári győzelme fél évszázadra megállítja az oszmán-törökök közép-európai terjeszkedését
1463: A török elfoglalja egész Boszniát, mire Mátyás Péterváradon szövetséget köt Velencével. Beveszi Jajca várát és Bosznia nagy részét visszafoglalja a töröktől.
1467: Mátyás király adóreformjáról tájékoztató, töredékesen fennmaradt törvénykönyv eltörli a kamara hasznát és a harmincadvámot, helyettük bevezeti a királyi kincstár adóját (tributum fisci regalis), illetve a koronavámot (vectigal corone). Magyarország több részén lázadás tör ki Mátyás adóreformja ellen.
1467: Mátyás király hadjáratot indít III. (Nagy) István moldvai vajda ellen, mert IV. Kázmér lengyel királynak hűbéresküt tett és támogatta az erdélyi lázadást. Decemberben Mátyás serege Moldvabányán vereséget szenved a moldvai vajda seregétől, s a király maga is megsebesül.
1468: Mátyás serege elfoglalja Csehország egy részét, közte Brünnt és Trebicset. A 10 évig tartó cseh háború kezdete.
1490: Mátyás meghal Bécsben. Vége az erős magyar állam korának. II. Ulászló kerül a trónra.
1405: Timur Lenk halálával birodalma fejedelemségekre szakad, amelyekben leszármazottai uralkodnak (→ Timuridák)
Koreában (Nagy) Szedzsong király (1397–1450). Kereskedelmi kapcsolatok Japánnal, a koreai nemzeti írás megteremtése.
A Malakkai Szultánság (wd) megalapítása Hátsó-Indiában és Indonéziában, a malájok felveszik az iszlám vallást
1467–1477: Japánban az ún. ónin-háború során felbomlik az Asikaga-sógunátus által fenntartott központi hatalom
1498: Vasco da Gama eléri Indiát, kiköt Kalikutnál, és kereskedelmi telepet létesít
1500: a nomád üzbég törzsek megdöntik a Timuridák belső-ázsiai államát, elfoglalják Szamarkandot, és megtelepednek a mai Üzbegisztánban
Tengerész Henrik Afrika nyugati partjait feltáró expedíciói elősegítik Portugália gyarmatosításait
Közép-Amerikában az Azték Birodalom, Dél-Amerikában az Inka Birodalom virágzása.
1438: A Cuzco környéki városállam vezető szerepre tesz szert, kezdetét veszi az Inka Birodalom terjeszkedése
1497: John Cabot genovai hajós angol szolgálatban felfedezi Észak-Amerika partjait
1500: a portugál Cabral felfedezi Brazíliát, ahol 1534 után spanyol mintájú gyarmatosítás kezdődik
