Évtizedek: 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek  
Évek: 1993 – 1994 – 1995 – 1996 –  1997 – 1998 – 1999 – 2000 – 2001 – 2002 – 2003
január 15. – A keleti területek reintegrációjával helyreáll Horvátország területi egysége.
február 3. – A dél-tiroli Cavalesében az amerikai légierő túl alacsonyan szálló Grumman EA-6B Prowler vadászgépe letépi a Monte Cermisre vivő függővasút kábelét. A lezuhanó kabin 20 utasa életét veszíti.
A moszkvai Társadalomtudományi Tudományos Információs Intézetben (INION) ünnepélyesen felavatják az európai biztonsági ügyekkel foglalkozó NATO Dokumentációs Központot.
A kora esti csúcsforgalomban, a budai Margit utcában, saját autójában lelövik Fenyő János médiavállalkozót, aki a helyszínen meghal. (A nyomozást hivatalosan 2002-ben lezárták, de 2005-ben újraindították.)
február 12. – Szudánban lezuhan az ország alelnökét (El-Zubair Mohamed Salih) és több katonai vezetőt szállító repülőgép.
február 16. - Elindult Magyarország legnagyobb kereskedelmi rádiója, a Sláger rádió .
február 18. – A Sínai-félszigeten – egy közúti balesetben – két magyar békefenntartó katona életét veszti, egy harmadik könnyebb sérülést szenved; a tragédia oka gyorshajtás.
február 20. – A NATO bejelenti, hogy kész Bosznia-Hercegovinában multinacionális erő megszervezésére és vezetésére az SFOR mandátumának 1998 júniusában esedékes lejárta után, ha az ENSZ BT erre felhatalmazza.
február 25. – A NATO főtitkára üdvözli – az ENSZ főtitkára és Irak között létrejövő –, az iraki válság diplomáciai megoldásáról szóló egyezséget.
március 2. – A Galileo űrszonda adatokat küldött a Jupiter Európé holdjáról, amelyekből kiderült, hogy a jég-kérge alatt folyékony óceán található.
március 4. – Az Észak-atlanti Tanács üdvözli az ENSZ BT 1154. számú – Irakra vonatkozó – határozatát és teljes támogatásáról biztosítja az ENSZ azon törekvését, amely Iraktól megköveteli a határozat maradéktalan betartását.
március 11. – Az EAPC-országok nagykövetei és képviselői megvitatják a súlyos koszovói fejleményeket és meghatározzák a békés rendezéshez szükséges feltételeket.
március 31. – Szlovénia megkezdi a csatlakozási tárgyalásokat az Európai Unióval.
április 5. – Átadják a forgalomnak a világ legnagyobb támaszközű (1991 m) függőhídját, az Akasi Kaikjó hidat a Japánban lévő Kóbe városa mellett.
április 7. – Hivatalosan felavatják a NATO brüsszeli központja melletti Manfred Wörner szárnyépületet, ahol a partnerországok NATO diplomáciai missziói kapnak helyet.
április 10. – Nyolc északír politikai párt képviselője, Tony Blair brit és Bertie Ahern ír kormányfő Belfastban aláírja a nagypénteki megállapodást.
április 27–28. – Pozsonyban EAPC–szemináriumot rendeznek a védelmi kiadások demokratikus ellenőrzésének témájában.
május 20. – Az Észak-atlanti Tanács nyilatkozatban ítéli el Indiát a nukleáris robbantások végrehajtásáért.
május 25. – Az európai felsőoktatási harmonizációs folyamat kezdete: Párizsban az egyetem megalapításának 800 éves évfordulója alkalmából Franciaország, Nagy-Britannia, Olaszország és Németország oktatási miniszterei aláírják a sorbonne-i nyilatkozatot, a hallgatói és oktatói mobilitás megteremtésének, valamint a végzettségek összehasonlíthatóságának és kölcsönös elismerésének alapokiratát.
május 29. – Az EAPC égisze alatt létrehozzák a NATO-ban az Euro-atlanti Katasztrófa Elhárítási Koordinációs Központot (EADRCC).
június 9. – Nigériában Sani Abacha tábornok halálát követően Abdulsalami Abubakar kerül az elnöki székbe.
június 17–19. – A szlovéniai Ljubljanában megrendezik a NATO éves közgazdasági kollokviumát az együttműködő partnerországok gazdasági fejlődéséről és reformjairól.
július 2. – Merénylet az Aranykéz utcában Budapesten. (4 halott, köztük az alvilágban közismert Boros Tamás.)
július 24. – Orbán Viktor magyar kormányfő látogatást tesz a NATO központjában.
augusztus 1. – Orbán Viktor miniszterelnök kinevezi Stefán Gézát a Katonai Biztonsági Hivatal főigazgatójává.
augusztus 12. – Sopron város önkormányzata kirobbantja a vagyonkezelési botrányt, ezzel kezdetét veszi a Globex Holding bukása.
augusztus 15. – A májusi népszavazáson Észak-Írországban elfogadott megállapodást ellenző, a katolikus Ír Köztársasági Hadseregből (IRA) kivált Valódi IRA 29 áldozatot követelő bombamerényletet hajt végre Omagh városában.
Orbán Viktor miniszterelnök Mellár Tamást nevezi ki a Központi Statisztikai Hivatal elnökének, az előző nap menesztett Katona Tamás helyére.
Pokolgép robban Algír Bab el-Ved negyed piac-terén, aminek következtében 17 ember meghal és 61 megsebesül.
szeptember 24. – Az Észak-atlanti Tanács készültségi tervet hagy jóvá egy Koszovóval kapcsolatos korlátozott légi csapásra és fokozatos légi támadásra.
szeptember 24–25. – A NATO védelmi miniszterei nem hivatalos találkozót tartanak a portugáliai Vilamourában.
szeptember 30. – Klaus Naumann tábornok, a NATO Katonai Bizottságának elnöke háromnapos látogatást tesz Magyarországon.
október 17. – Az északír békefolyamatban játszott szerepéért David Trimble, a protestánsok és John Hume, a katolikusok legnagyobb pártjának elnöke Nobel-békedíjat kap.
Wesley Clark amerikai tábornok (SACEUR) Belgrádban megbeszélést folytat a szerb vezetéssel a koszovói válságról.
október 24–25. – Klaus Naumann tábornok, a NATO Katonai Bizottságának elnöke és Wesley Clark amerikai tábornok (SACEUR) ismét Belgrádba utazik, hogy a koszovói válságról tárgyaljon a szerb vezetőkkel.
Chladek István ezredes váltja a Nemzetbiztonsági Szakszolgálat élén Hevesi Tóth Ferenc vezérőrnagyot; ugyanakkor Vitus Tibor vezérőrnagyot Dobokay Gábor ezredes váltja fel a Nemzetbiztonsági Hivatal élén. Az Információs Hivatal főigazgatójává pedig Pető Tibort nevezi ki a kormányfő.
november 2. – Buenos Airesben 180 ország részvételével ENSZ-konferencia kezdődik az üvegházhatás káros következményeinek csökkentése érdekében.
november 4. – Magyarország nevében Martonyi János átveszi Strasbourgban Görögországtól az ET Miniszteri Tanácsának soros elnöki tisztét.
november 5. – Kárpátalján a rendkívüli esőzések következtében medrükből kilépő folyók 400 ezer ember lakóhelyét öntik el. A Tiszán levonuló árhullám Magyarországon is súlyos helyzetet teremt.
november 11. – Az izraeli kormány ratifikálja a „Földet békéért” szerződést a palesztinokkal.
november 13. – Bill Clinton beleegyezik abba, hogy 850 000 dollárt fizet Paula Jonesnak azért, hogy ejtse a szexuális zaklatás vádját.
november 13. – A brazil gazdaság összeomlását nemzetközi összefogással sikerül megakadályozni egy, összesen 41 milliárd dolláros hitelcsomag segítségével.
november 14. – Zala megyében gázkitörés miatt három falu (Bak, Bocfölde és Sárhida) lakóit kitelepítik.
Az amerikai dohánygyárak és 46 szövetségi állam megállapodást kötnek, ahol a dohánygyárak 25 év alatt 206 milliárd dollár megfizetését vállalták a dohányzás káros hatásainak csökkentésére.
november 23. – Az Európai Unió mezőgazdasági miniszterei feloldják a brit marhahús exporttilalmát, melyet még a kergemarha-kór miatt vezettek be.
november 24. – A Szövetséges Fegyveres Erők Dél-európai Főparancsnokságán (AFSOUTH) megnyílik a magyar összekötő iroda.
november 26. – Joachim Spiering német tábornok, a Szövetséges Fegyveres Erők közép-európai főparancsnoka háromnapos látogatást tesz Magyarországon.
december 29. – A magyar Országgyűlés elfogadja a Magyar Köztársaság biztonság- és védelempolitikájának alapelveiről szóló, a NATO–csatlakozással összefüggő határozatot.
Budapesten, Kőbányán megnyílik a Magyarországi Lengyelség Múzeuma és Levéltára (Lengyel Múzeum).
november 20. – A Zarja modul pályára állításával kezdetét veszi a Nemzetközi Űrállomás építése
február 7. – február 22. XVIII. Téli olimpiai játékok Nagano, Japán, 72 ország részvételével.
június 10.–július 12. 1998-as labdarúgó-világbajnokság, Franciaország, Világbajnok a hazai csapat, Franciaország első alkalommal hódítja el a világbajnoki címet.
Mika Häkkinen nyeri a Forma–1-es világbajnoki címet a McLaren-Mercedes csapattal.
október 7. – A Bűbájos boszorkák természetfölötti sorozat elindítása Amerikában.
szeptember 4. – A Who Wants to Be a Millionaire? című kvízműsor a világon először kerül képernyőre, az Egyesült Királyságban.
október 26. – A Barátok közt hosszú életű szappanopera elindítása Magyarországon az RTL Klubon.
