Az 1001 lemez, amit hallanod kell, mielőtt meghalsz  zenés kézikönyv, amelyet Robert Dimery szerkesztett. 2006-ban adták ki, 1955 és 2005 között megjelent angolszász, afro-, judeo- és latinamerikai könnyűzenei albumok listáját tartalmazza kronologikus sorrendben. Az első album Frank Sinatra In the Wee Small Hours lemeze, az utolsó a The White Stripes Get Behind Me Satanje. Mindegyik cikket egy-egy rövid esszé kíséri, melyeket hírneves zenekritikusok írtak. A bejegyzések további kiegészítő információkat tartalmaznak, mint például a játékidőt és a producer személyét. A legtöbbször a The Beatles és David Bowie szerepel a könyvben (7-7 albummal).
Bár a hatalmas mennyiségű album nagy része a rock és pop műfajból került ki, a könyv egységesen a „könnyűzenei” kínálat egészét próbálja feldolgozni: a világzenei, R&B, hiphop, rap, blues, country, jazz albumok is helyet kaptak. A pop- és rockzenei alműfajok is széles körben szerepelnek (punk rock, hard rock, heavy metal, klasszikus rock, progresszív rock és rock and roll).
Robert Dimery: 1001 lemez, amit hallanod kell, mielőtt meghalsz; Gabo Kiadó, Budapest, 2007 (ISBN 978-963-689-070-4)
