Évtizedek: 1800-as évek 1810-es évek 1820-as évek 1830-as évek 1840-es évek 1850-es évek 1860-as évek 1870-es évek 1880-as évek 1890-es évek
A 19. század az 1801–1900 közötti éveket foglalja magába, a polgári demokratikus forradalmak és a modern nemzetállamok kialakulásának a kora. A századra leginkább jellemző társadalmi mozgalom a liberalizmus és a nacionalizmus, a leginkább meghatározó szellemi és művészeti irányzat pedig a romantika és a realizmus volt. Ez az irodalom nagy százada, a leghíresebb nemzeti írók kora. A 19. volt az utolsó évszázad, amelyben még korstílusok uralkodtak, egyben az első, amelynek során felbukkant a 20. századra jellemző stíluspluralizmus.
A század második fele a második ipari forradalom korszaka. Ezenkívül kialakult az imperializmus, a gyarmatbirodalmak versenye, amelynek során a nagyhatalmak gyakorlatilag az egész Földet felosztották egymás között.
Magyarországon a 19. század első fele a reformkor és a szabadságharc időszaka, míg a későbbi évtizedeket a kiegyezés és az azt követő robbanásszerű gazdasági és társadalmi fejlődés fémjelezte. A század eszméi és küzdelmei közepette születik meg a mai magyar nemzet.
A történettudományban használatos a hosszú 19. század kifejezés, ami a francia forradalomtól (1789) az első világháborúig (1914–1918), illetve az azt lezáró békeszerződésekig (1919–1920) terjedő korszakot jelöli.
1803: Az Amerikai Egyesült Államok megvásárolja Louisiana államot Franciaországtól.
1808: Az Egyesült Államokban életbe lép a rabszolgák behozatalát tiltó, előző évben hozott törvény.
1810-es évek: Alabama, Illinois, Indiana, Louisiana, Mississippi az Amerikai Egyesült Államok része lesz
1820–21: A Missouri-kompromisszum keretében a rabszolgatartó Missourit és a rabszolgamentes Maine-t felveszik az Amerikai Egyesült Államokba.
1830-as évek: Arkansas és Michigan az Amerikai Egyesült Államok része leszlásd még: Az Amerikai Egyesült Államok tagállamainak listája a felvétel dátuma szerint1833: A Brit Birodalomban betiltják a rabszolgaságot.
1861–65: Az amerikai polgárháború az északi Unió és a déli Konföderáció államai között. A háború az északiak győzelmével és a rabszolgaság felszámolásával végződik, amit újjáépítés, majd az ország robbanásszerű gazdasági fejlődése követ. A háborúnak mintegy 600 000 áldozata volt. Ez volt az első olyan háború, amelyben tömeggyártású gépesített fegyvereket és robbanóanyagokat használtak.
1867: Az észak-amerikai brit gyarmatokat a Kanadai Konföderációban egyesítik, amely domíniumi státuszt kap. Ezzel egy különálló, önkormányzattal rendelkező királyság jön létre a Brit Birodalom keretein belül.
1869: Az USA-ban átadják az első transzkontinentális vasutat, amely New Yorkot köti össze San Franciscóval.
1871: Az USA-ban megkezdődik az indiánok kényszerű letelepítése a rezevátumokban.
1872: A Little Bighorn-i csatában a területüket védő indiánok győzelme az amerikai csapatok felett.
1877: Nagy vasúti sztrájk (wd) az Egyesült Államokban, a világ első országos méretű munkásmegmozdulása.
A század végétől: Nagy bevándorlás Európából Amerikába, elsősorban az Egyesült Államokba a jobb élet reményében.
Az USA megszerzi Puerto Ricót, Guam szigetét, Hawaiit és a Kuba feletti ellenőrzést.
1819: A spanyol Új-granadai Alkirályságból létrejön a független Nagy Kolumbiai Köztársaság, amely a mai Kolumbiát, Quitót és Venezuelát is magába foglalja.
1821: José de San Martín elfoglalja Limát, ahol kikiáltják Peru függetlenségét.
1830: A Nagy Kolumbiai Köztársaságból kiválik Venezuela és Ecuador. Panama továbbra is benne marad. A (Nagy) Kolumbiai Köztársaság neve később többször változik.
1850: Brazíliában a rabszolga-kereskedelem betiltása. A rabszolga-felszabadító mozgalom kezdete.
1799-1815: A napóleoni háborúk a történelem első „modern” hadviselése, amelyben sok ország vett részt sorozáson alapuló, tömeges hadseregekkel. A katonai és polgári áldozatok együttes száma 3–6 millió közöttire tehető. Csak az 1812-es oroszországi hadjárat során kb. egymillió katona halt meg francia és orosz oldalon együttvéve.
1855-1901 között a pestis - a 14. századi „fekete halál”-hoz hasonló - újabb világjárvány csak Kínában és Indiában mintegy 12 millió embert ölt meg. A járvány más földrészekre is átterjedt. (Véglegesen csak 1959-ben sikerült felszámolni.)
1816: Az előző évi indonéziai Tambora-hegyi vulkánkitörés az egész Földön érezteti hatását: a klímatörténet „nyár nélküli éve”. (Európában egész júliusban és augusztusban 0 °C körüli átlaghőmérséklet!)
1872: A világ első természetvédelmi területe, az amerikai Yellowstone Nemzeti Park. A század végén egyedül itt maradt fenn az amerikai bölény mintegy 1000 példánya. (Kiirtása előtt kb. 50 millió élt a prériken!)
