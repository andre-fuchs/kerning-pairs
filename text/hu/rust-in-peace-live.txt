A Rust in Peace Live az amerikai Megadeth metalegyüttes koncertfelvétele, ami 2010-ben jelent meg Blu-ray, DVD, és CD formátumban a Shout! Factory kiadásában. A felvétel 2010. március 31-én készült a Hollywood Palladiumban, Kaliforniában, ahol a Megadeth teljes egészében előadta az 1990-ben megjelent Rust in Peace című albumát a 20 éves jubileum alkalmából.A koncertalbum Amerikában a 161. helyig jutott a Billboard 200-as lemezeladási listán, míg a videóváltozat 2. lett a Top Billboard 50 Music Videos listán.
