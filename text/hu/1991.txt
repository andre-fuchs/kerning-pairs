Évtizedek: 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek  
Évek: 1986 – 1987 – 1988 – 1989 –  1990 – 1991 – 1992 – 1993 – 1994 – 1995 – 1996
január 1. – Megalakul a Lupis Brókerház, az első magyar magántulajdonú tőzsdei alkuszcég.
január 2. – A NATO áttelepíti rohamdandárjának repülőgépeit Törökországba, hadműveleti feladat végrehajtására.
január 8. – Szovjet katonák veszik körül a litván fővárost, Vilniust, hogy érvényt szerezzenek a kötelező besorozásnak.
január 9. – Az amerikai és az iraki külügyminiszter genfi találkozóján Irak továbbra is fenntartja, hogy nem hajlandó kivonulni Kuvaitból. 
január 11. – A NATO nyilatkozatot ad ki, sürgetve a szovjet kormányzatot, hogy ne alkalmazzon erőszakot és megfélemlítést a balti köztársaságok ellen.
A koalíciós erők légitámadást indítanak Irak ellen, s ezzel megkezdődik az Öböl-háború.
február 9. – A litván népszavazáson résztvevők 85%-a a függetlenség mellett szavaz.
február 18. – Willem van Eekelen, a WEU főtitkára a NATO-ba látogat és tárgyalásokat folytat Manfred Wörnerrel, a NATO főtitkárával az európai biztonsági identitásról és a NATO–WEU közötti együttműködésről.
február 19. – Az Öböl-háború befejezését célzó, a huszonnegyedik órában beterjesztett szovjet béketerv nem felel meg a koalíciós erők azon követelésének, hogy feltétel nélkül vonják ki az iraki erőket Kuvaitból.
február 20. – A szlovén parlament döntést hoz, miszerint javasolja a többi köztársaságnak Jugoszlávia szétválását „két vagy több” független állammá.
február 24. – A koalíciós erők megindítják a „Sivatagi Vihar” fedőnevű szárazföldi offenzívát Kuvaitban.
február 25. – A Varsói Szerződés hat országának képviselői Budapesten bejelentik a katonai szervezet feloszlatását; megszüntetik a Honvédelmi Miniszterek Bizottságát, a Katonai-, Tudományos és Technikai Tanácsot.
február 27. – George Bush amerikai elnök bejelenti, hogy másnap hajnali 4-től tűzszünetet hirdet.
február 28. – A koalíciós erők felszabadítják Kuvaitot, George Bush elnök felfüggeszti a szövetséges koalíciós erők hadműveleteit. Irak feltétel nélkül elfogadja az ENSZ mind a tizenkét határozatát, amelyek az iraki csapatok Kuvaitból való visszavonására vonatkozik, ezzel véget ér az Öböl-háború.
március 3. – A népszavazáson Észtországban a szavazók 77%-a, Lettországban a szavazók 73%-a a függetlenség mellett van.
március 4. – A szovjet törvényhozás ratifikálja a német egyesítést lehetővé tevő szerződést, ezzel hivatalosan is hatályukat vesztik a II. világháború után Németországra vonatkozóan létrejött négyhatalmi megállapodás intézkedései.
március 13–26. – Az USA visszavonja a közepes hatótávolságú atomeszközeit Európából – a Pershing 2-eket és a szárnyasrakétákat – az INF szerződéssel összhangban.
március 31. – Hivatalosan feloszlatják a Varsói Szerződés katonai szervezeteit.
április 1. – A RAF düsseldorfi lakásában lelövi Detlev Karsten Rohweddert, a volt NDK vagyonkezelőjének elnökét.
április 15. – Londonban megnyitják az Európai Újjáépítési és Fejlesztési Bankot (EBRD), amelyet a kelet-európai országok és a Szovjetunió azon törekvéseinek segítségére hoznak létre, hogy kifejlesszék a demokráciát és a piacgazdaságot.
április 23–24. – Vigleik Eide norvég tábornok, a NATO Katonai Bizottságának elnöke a Csehszlovák Köztársaságba látogat.
április 30. - Legördül az utolsó (3 096 099.) Trabant a zwickaui üzem szalagjáról.
május 7. – A jugoszláv védelmi miniszter deklarálja, hogy országában polgárháborús állapot van.
A Szovjetunió – az INF szerződés értelmében – felszámolja a megmaradó SS–20-as rakétákat.
május 15. – A jugoszláv államelnökség szerb blokkja leszavazza a horvát Stipe Mesić beiktatását a szövetségi elnöki posztra.
május 21. – Egy bombamerénylet során – 16 másik emberrel együtt – életét veszti Radzsiv Gandhi, India korábbi miniszterelnöke.
május 28–29. – A NATO Védelmi Tervező Bizottság és az Atomtervező Csoport ülésén a védelmi miniszterek egyetértésre jutnak egyebek között a NATO új szervezeti felépítésében.
június 12–14. – Manfred Wörner NATO-főtitkár hivatalos látogatást tesz Bulgáriában.
június 16. – Záhonynál távozik Magyarországról az utolsó szovjet csapatot szállító vonatszerelvény.
Ekkor hagyja el az utolsó szovjet katona Magyarországot, Silov altábornagy személyében.
június 20. – A Német Parlament meghozza döntését, hogy Bonnból Berlinbe költözik.
június 21. – A Jugoszláv Néphadsereg és a belügyi egységek támadást indítanak a szlovén határellenőrzés visszavételéért.
június 25. – Szlovénia és Horvátország kikiáltja függetlenségét Jugoszláviától.
Horvátország – a szabor előző napi döntése alapján – ünnepélyesen deklarálja a köztársaság kilépését Jugoszláviából.
Hivatalosan ezen a napon hagyta el hazánkat az utolsó szovjet katona (ténylegesen 1991. június 16-án indult el az utolsó katonavonat, Silov altábornagy pedig június 19-én utazott haza)
július 7–8. – A brioni konferencia kimondja, hogy Jugoszláviában új helyzet alakult ki, ezért tárgyalásokat kell kezdeni az ország jövőjéről, s mindegyik félnek tartózkodnia kell az erőszak alkalmazásától.
július 18. – A jugoszláv államelnökség úgy dönt, hogy a Jugoszláv Néphadsereg három hónap alatt kivonul Szlovéniából.
július 30–31. – Az amerikai és a szovjet elnökök kétnapos csúcstalálkozójukon bejelentik a kétoldalú kapcsolatok új korszakát és aláírják a START szerződést, a hadászati nukleáris fegyverzet csökkentéséről.
augusztus 6. – Tim Berners-Lee bejelenti a World Wide Web vállalkozást és programot  az alt.hypertext hírcsoporton. Létrejön az első honlap, az info.cern.ch
augusztus 15–28. – 16 ember hal meg a Bob hurrikán miatt az amerikai Észak-Karolinában.
augusztus 16–20. – II. János Pál pápa Magyarországon. Programjában szerepelt szabadtéri szentmise Esztergomban, Máriapócson, Pécsett, Szombathelyen és Budapesten, ökumenikus istentisztelet Debrecenben, találkozás a magyar fiatalokkal a Népstadionban, a szeminaristákkal a Mátyás-templomban, a betegekkel a budapesti Bazilikában, továbbá a tudomány és a művészet képviselőivel és a zsidó hitközségek delegációjával. Szent István ünnepén, a budapesti Hősök terén mondott miséjén mintegy kétszázezren vettek részt. A pápa beszédében kitért a Gorbacsov ellen előző nap elkövetett puccsra, és kifejezte reményét, hogy a demokrácia kibontakozását már semmiképpen sem lehet megállítani Oroszországban.
Mihail Gorbacsov szovjet elnököt államcsínnyel elmozdítják hivatalából és helyét szükséghelyzeti bizottság veszi át.
A Észak-atlanti Tanács rendkívüli ülést tart figyelmeztetve a Szovjetuniót a súlyos következményekre, ha a reformfolyamat megszakadna.
augusztus 20. – A moszkvai katonai puccs idején Észtország formálisan is kinyilvánította függetlenségét, újraélesztve az 1940 előtti államot.
Az Észak-atlanti Tanács külügyminiszterei a szovjet helyzetet vitatják meg, elítélik Mihail Gorbacsov alkotmányellenes eltávolítását és követelik a demokratikus reformok helyreállítását.
Linus Torvalds elküldi levelét az egyik Minix levelezési listára, ezzel a Linux kernel terve nyilvánosság elé kerül.
Mihail Gorbacsov javasolja a Kommunista Párt feloszlatását és lemond a főtitkári funkcióról.
augusztus 26. – Mihail Gorbacsov elismeri, hogy az elszakadni kívánó köztársaságok függetlenségi követeléseit már nem lehet megtagadni.
augusztus 28. – Mihail Gorbacsov elnök külügyminiszterré nevezi ki Borisz Pankin volt csehszlovákiai nagykövetet; a KGB-t megfosztja csapataitól és vizsgálatot rendel el a szervezet tevékenységeiről.
augusztus 29. – A szovjet törvényhozás felfüggeszti az SZKP minden tevékenységét.
szeptember 5. – Moszkvában a Népi Küldöttek Kongresszusa feloszlása  előtt átadja az alapvető hatalmat a köztársaságoknak.
szeptember 22. – Koszovó kinyilvánítja függetlenségét, ezt azonban csak Albánia ismeri el.
szeptember 25. – Az SPD 38,3% szavazattal győz a brémai választásokon és az FDP-vel illetve a zöldekkel közösen alakít kormányt.
szeptember 27. – George Bush amerikai elnök bejelenti az USA atomfegyvereinek jelentős csökkentését és felszólítja a Szovjetuniót hasonló lépésre. (Az USA megsemmisíti összes földi indítású harcászati atomfegyvereit, továbbá leszereli a nukleáris robotrepülőgépeket a tengeralattjárókról és más hadihajókról.)
Krakkóban tanácskozik a lengyel, a magyar és a csehszlovák külügyminiszter a NATO-ba történő belépés lehetőségeiről.
Mihail Gorbacsov szovjet elnök bejelenti, hogy felszámolják a szovjet rövid hatótávolságú nukleáris fegyverzetet és eltávolítják a harcászati nukleáris eszközöket a hajókról, a tengeralattjárókról és a földi támaszpontú haditengerészeti repülőgépekről.
október 17. – A NATO védelmi miniszterei az olaszországi Taorminában üléseznek, ahol bejelentik, hogy a NATO európai raktáraiban elhelyezett atomfegyverek számát 80%-kal csökkentik.
október 28. – Antall József magyar miniszterelnök látogatást tesz a NATO központjában.
október 30. – Madridban megnyílik az első középkeleti békekonferencia az USA és a Szovjetunió közös elnöksége alatt.
november 2. – Csecsenföld kimondja elszakadását a Szovjetuniótól, és kikiáltja függetlenségét.
november 4. – Ronald Reagan megnyitja saját elnöki könyvtárát Simi Valleyben (Kalifornia). A megnyitón részt vesz George H. W. Bush, Jimmy Carter, Gerald Ford és Richard Nixon is. Ez volt az első eset, hogy 5 amerikai elnök találkozott egymással.
november 4. – Elfogadják az ún. Zétényi–Takács-féle törvényjavaslatot, amely bizonyos esetekben visszamenőleges hatállyal megszünteti néhány súlyos bűncselekmény elévülését. A Fidesz és az MSZP képviselői a törvény ellen szavaznak, az SZDSZ képviselőinek többsége tartózkodik.
november 6. – Kuvaitban kioltják az utolsó olajtüzet, amit Irak gyújtott meg az öbölháborúban.
november 6. – Az észt alkotmányozó nemzetgyűlés olyan állampolgársági törvényt fogad el, amely a lakosság harmadát kitevő orosz kisebbséget hontalanná teszi, s megfosztja szavazati jogától.
november 7. – Magic Johnson bejelenti, hogy pozitív HIV-tesztje miatt visszavonul a kosárlabdázástól.
november 18. – A szerb csapatok által augusztus 26-a óta tartó Vukovár ostroma befejeződik, a várost védő horvátok a várost feladják.
november 23. – Tölgyessy Pétert a Szabad Demokraták Szövetségének elnökévé választják.
december 1. – Népszavazás kimondja Ukrajna önállóságát, Kárpátalja polgárai 81,4%-os arányban támogatják a Magyar Autonóm Körzet létrehozását.
december 8. – Három volt szovjet tagköztársaság – Oroszország, Belarusz és Ukrajna – képviselői Minszkben megállapodnak a Független Államok Közösségének létrehozásában, a Szovjetunió helyett.
december 9–10. – Az Európai Közösség állam- és kormányfői Maastrichtban elfogadják a gazdasági, pénzügyi és politikai unióról szóló szerződést.
december 17. – Moszkvában Borisz Jelcin orosz és Mihail Gorbacsov szovjet elnök megállapodik, hogy a hónap végéig lezajlik az átmenet a Független Államok Közösségébe.
december 21. – A volt Szovjetunió 11 tagköztársaságának képviselői találkoznak Alma Ata-ban és megállapodást írnak alá az új FÁK létrehozásáról.
december 23. – Az Izetbegović-kormányzat kéri Bosznia-Hercegovina nemzetközi elismerését az EK-től.
december 24. – Formálisan is megszűnik a Szovjetunió azzal, hogy helyét az ENSZ-ben Oroszország veszi át.
december 25. – Mihail Gorbacsov lemond az elnöki és a szovjet fegyveres erők legfelsőbb parancsnoki tisztségéről; Oroszország független köztársaság.
Terminátor 2 – Az ítélet napja = Terminator 2: Judgment Day (Arnold Schwarzenegger, Linda Hamilton, Edward Furlong)
↑ Matz:  Matz, Klaus-Jürgen. Ki mikor uralkodott, kormányzott?. fordította: Hulley Orsolya. Magyar Könyvklub, Budapest (2003). ISBN 963 547 849 6