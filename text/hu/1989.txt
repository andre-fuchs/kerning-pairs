Évtizedek: 1930-as évek – 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek  
Évek: 1984 – 1985 – 1986 – 1987 –  1988 – 1989 – 1990 – 1991 – 1992 – 1993 – 1994
Jugoszláviában életbe lép az új vállalati törvény, amely gyakorlatilag hatályon kívül helyezi a társult munkáról szóló 1976-os törvényt.
január 7. – A rákkal való több hónapi küzdelem után meghal Hirohito japán császár, az ország új uralkodója Akihito lesz. (Akihito 2019 tavaszán mond le a trónról fia, Naruhito javára.)
január 7–11. – Párizsban 149 ország részvételével nemzetközi konferenciát tartanak a vegyi fegyverekről.
január 10. – Grósz Károly, az MSZMP főtitkára nyilatkozata, miszerint heteken belül megkezdődik a szovjet csapatok részleges kivonása Magyarországról, de „folytatjuk részvételünket a Varsói Szerződés szervezetében”.
január 11. – Ljubljanában megtartja alakuló gyűlését a Szlovén Demokrata Szövetség. (Deklarálja, hogy nem kielégítő Szlovénia helyzete Jugoszlávián belül, s Jugoszláviában megsértik az alapvető emberi és politikai jogokat.)
január 15–19. – Prága központjában spontán tömegtüntetések Jan Palach halálának 20. évfordulóján. (A csehszlovák rendőrség – január 18-a kivételével – minden esetben brutálisan szétveri a tüntetőket, sokat őrizetbe vesznek, köztük – január 16-án – Václav Havelt is.)
Mihail Gorbacsov további részleteket közöl a szovjet fegyveres erőkben tervezett csökkentésekről, amelyekre az ENSZ-ben – 1988. december 7-én – mondott beszédében utalt. Bejelenti, hogy a szovjet védelmi kiadásokat 14,2%-kal, a fegyverek és katonai felszerelések gyártását 19,5%-kal fogják csökkenteni. 
január 20. – Hivatalba lép az Egyesült Államok – előző év novemberben megválasztott – 41. elnöke, George H. W. Bush.
január 24. – Az Amerikai Egyesült Államokban (USA) kivégzik Theodore Robert Bundyt („Ted Bundy”-t).
január 25. – Elkészül az „ideiglenesen hazánkban állomásozó” szovjet Déli Hadseregcsoport kivonásának ütemterve. (A terv szerint az év első felében hazaindul Veszprémből egy szovjet harckocsihadosztály és egy kiképző harckocsiezred. Júliustól decemberig távozik egy szovjet deszant rohamzászlóalj és a tököli repülőtérről egy vadászrepülő ezred. 1990-ben egy szovjet vegyvédelmi zászlóaljat és a szolnoki katonai tiszti iskola állományát indítják hazafelé.)
január 26. – A csehszlovákiai szellemi élet 692 reprezentánsa tiltakozást juttat el Ladislav Adamec miniszterelnökhöz Václav Havel bebörtönzése ellen, követelve az ország vezetése és a társadalom közti nyílt párbeszéd megkezdését.
január 28. – Pozsgay Imre, az MSZMP Politikai Bizottsága tagja, államminiszter népfelkelésnek nevezte az 1956-os forradalmat a Reggeli Krónikának (Magyar Rádió, Orosz József) adott interjúban.
február 11. – A Magyar Szocialista Munkáspárt Központi Bizottsága jóváhagyja a többpárti politikai rendszerbe történő „fokozatos és folyamatos” átmenetet.
február 14. – Komeini ajatollah, Irán vallási vezetője a teheráni rádióban bejelenti, hogy fatvád ad ki Salman Rushdie indiai származású brit író megölésére. (A vallási határozat felszólította a világ muszlimjait, hogy végezzenek vele, mert a Sátáni versek című regényével megsértette az iszlámot és Mohamed prófétát.)
február 15. – Afganisztánból a szovjet 40. hadsereg valamennyi egységét kivonják.
február 21. – Václav Havelt „rendbontásért” és „lázításért” 9 havi börtönbüntetésre ítélik.
február 26. – Ungváron megalakul a Kárpátaljai Magyar Kulturális Szövetség (KMKSZ). (Elnökévé Fodó Sándort választották.)
február 27. – Az albán tiltakozások miatt – mert 21-étől a tervezett új szerb alkotmány ellen sztrájkolnak – rendkívüli állapotot vezetnek be Koszovóban.
február 28. – Az Magyar Szocialista Munkáspárt Politikai Bizottsága (MSZMP PB) indítványozza az elektromos jelzőrendszer (EJR) megszüntetését.
Az Európai Unió tagállamai megállapodnak, hogy a század végéig beszüntetik a CFC-k előállítását.
március 6. – Az EBEÉ külügyminisztereinek találkozója Bécsben. Az értekezleten megkezdődnek az új tárgyalások a NATO és a Varsói Szerződés 23 országa között az európai hagyományos fegyveres erőkről (CFE), továbbá az EBEÉ 35 országának képviselője között a bizalom- és biztonságnövelő intézkedésekről.
március 10. – A vajdasági parlament elfogadja a szerbiai alkotmány módosítását.
március 15. – A Nemzeti Múzeumnál tartott hivatalos ünnepség mellett 31 szervezet hívására, először ünneplik szabadon Magyarországon a szabadságharc évfordulóját.
március 23. – A tankokkal körülvett koszovói törvényhozás megszavazza a szerb alkotmánymódosítást.
Alaszka partjainál zátonyra fut az Exxon Valdez olajszállító hajó és 40 000 tonna nyersolaj ömlik az óceánba
március 26. – Megtartják a Szovjetunió új Népi Küldöttek Kongresszusába történő választást, ahol több jelöltet állítanak; a választások számos választókerületben a hivatalos párt-jelöltek vereségével zárul.
március 28. – Életbe lép Szerbia új alkotmánya, amely gyakorlatilag megszünteti a tartományi (vajdasági és koszovói) autonómiát. (Véres incidensek Koszovóban.)
Az Észak-atlanti Tanács rendkívüli ülésen emlékezik meg az Észak-atlanti Szerződés Szervezete aláírásának 40. évfordulójáról.
április 5. – Varsóban megállapodást ír alá a kormány az ellenzékkel arról, hogy intézkedéseket léptetnek érvénybe a Lengyelországban megvalósítandó politikai reform érdekében, amely kiterjed a szabad választásokra és a betiltott szakszervezeti mozgalomra, a Szolidaritás elismerésére.
április 25. – Megkezdődik a szovjet csapatok részleges kivonása Magyarországról.
május 2. – A magyar–osztrák határon megkezdődik a műszaki zárrendszer, a „vasfüggöny” felszedése, noha erről a formális kormánydöntés csak május 18-án születik meg.
május 5. – Észtország után a lett parlament is hivatalossá nyilvánította a nemzeti nyelvet.
május 7. – Debrecenben MDF-kezdeményezésre lakossági fórumon követelik a szovjet katonai repülőtér bezárását.
május 12. – George Bush amerikai elnök javasolja az Open Skies rendszer bevezetését.
május 13. – A Németh-kormány azonnali hatállyal leállíttatja a nagymarosi vízi erőmű építését.
30 év után újra szovjet államfő, Mihail Gorbacsov látogat Pekingbe, a szovjet-kínai kapcsolat javítására.
május 16. – Az MSZMP PB napirendjére tűzi, hogy a Varsói Szerződés Politikai Tanácskozó Testülete következő ülésén vessék fel a Magyarországon tartózkodó szovjet csapatok kivonásának kérdését.
május 16. – Botrány tör ki a magyarországi matematika érettségik ügyében, mivel kiderül, hogy a feladatsor már a vizsga napja előtt kiszivárgott a diákokhoz; a kiszivárgás kisebb mértékben más tantárgyakat is érint. Glatz Ferenc miniszter végül bejelenti, hogy az összes matematika érettségi eredményt érvénytelenítik, helyette az érettségi jegy az érintettek számára a negyedik év végi matematika osztályzat lesz.
május 17. – A nagyarányú hazai és nemzetközi tiltakozás eredményeként a csehszlovák hatóságok Václav Havelt feltételesen szabadlábra helyezik.
május 19. – Sárbogárdról és Debrecenből hazaindítják a szovjet alakulatokat, de mindkét laktanyába a Nyugat-Dunántúlról telepítenek át szovjet katonákat.
május 25. – A Népképviselők Gyűlése a Szovjetunió első – és egyben utolsó – elnökévé Mihail Gorbacsovot választja.
május 28. – Lezárul a szovjet szárazföldi erők 1989-re bejelentett magyarországi csapatcsökkentése. (Egy hónap alatt 10 400 szovjet katona, közel 300 harckocsi, 150 páncélos harcjármű, valamint a bejelentett szárazföldi tüzérségi technika 90%-a hagyta el az országot.)
május 31. – George Bush amerikai elnök az NSZK-ban tett látogatása alatt javasolja a szabad választásokat és a pluralizmus bevezetését Kelet-Európában, valamint a berlini fal lebontását.
A szovjetunióbeli Ufa és Asa között mintegy 780 ember, nagy részben gyermek veszti életét a SZU legsúlyosabb vasúti balesete során. Gorbacsov országos gyászt rendel el.
június 13. – Bonnban Mihail Gorbacsov szovjet államfő és Helmut Kohl nyugatnémet kancellár politikai nyilatkozatot ír alá, melyben megerősítik, hogy minden állam szabadon dönthet politikai és társadalmi rendszeréről.
június 15. – A Fidesz kezdeményezésére 200 fő a szovjet csapatok kivonását követeli a szovjet nagykövetség előtt.
június 16. – A kivégzett Nagy Imre, Maléter Pál és Gimes Miklós ünnepélyes újratemetése. (Orbán Viktor, a  Fidesz választmányi tagja gyászbeszédében a szovjet csapatok azonnali kivonását követeli.)
június 23. – A Fidesz szervezésében fiatalok jelképesen elfoglalják a szovjet csapatok távozásával megüresedett szombathelyi laktanyát.
Balesetet szenved egy Echo-2 típusú szovjet atom-tengeralattjáró a norvég Medve-szigetektől 350 km-re délre.
Horn Gyula külügyminiszter és osztrák kollégája, Alois Mock átvágják Sopronnál a határ drótkerítését, a vasfüggönyt.
június 29. – Csehszlovákiában Několik vět (Néhány mondat) címmel nyilvánosságra hozzák a Charta ’77 által kezdeményezett, az alapvető szabadságjogok tiszteletben tartását és demokratikus társadalmi rendet követelő petíciót, melyet már ekkor 1 800-an írtak alá. (Számuk október végéig eléri a negyvenezret.)
A Legfelsőbb Bíróság ítéletében rehabilitálta az 1956-os forradalom után meghurcoltakat.
július 11. – Budapesten megkezdi adását az első magántulajdonú magyar kereskedelmi rádió, a Rádió Bridge.
július 11–13. – Az amerikai elnökök közül elsőként Magyarországra érkező George H. W. Bush és felesége, Barbara Bush first lady hivatalos látogatást tesz Budapesten, akiket Straub F. Brunó, a Magyar Népköztársaság Elnöki Tanácsának utolsó elnöke és házastársa, Szabolcsi Gertrúd fogad, és Bush elnök beszédet mond a Kossuth-téren.
július 24–25. – Moszkvában a szovjet csapatok további kivonásáról tárgyalnak Mihail Gorbacsovval az MSZMP vezetői, Nyers Rezső és Grósz Károly.
augusztus 9. – A szövetségesek nevében a NATO főtitkár nyilatkozatban fejezi ki aggodalmát a Bulgáriában élő török kisebbség helyzetével kapcsolatban.
augusztus 19. – Kezdetét veszi Sopronnál a Páneurópai piknik, amelynek keretében a nyitott határszakaszon tízezernyi NDK állampolgár menekül át nyugatra.
augusztus 21. – Prágában a megszállás évfordulóján ismét hatalmas tüntetésre kerül sor, melyet a rendőrség szétver.
augusztus 24. – Tadeusz Mazowieckit választják miniszterelnökké Lengyelországban.
Németh Miklós kormányfő és Horn Gyula külügyminiszter Bonnba látogat, hogy tájékoztassa a keletnémet menekültkérdés megoldásával kapcsolatos terveiről a nyugat-német kormányt.
szeptember 8. – Kovács László külügyi államtitkár jegyzéket ad át Gerd Vehres keletnémet nagykövetnek, melyben tájékoztatja a szeptember 10-én – 19 órakor – bejelenteni tervezett határnyitásra vonatkozó döntésről. (A jegyzék tartalmazta továbbá, hogy szeptember 11-én nulla órától időszakosan felmondja az NDK-val kötött, a vízummentes utazásra vonatkozó egyezmény 6. és 8. szakaszát, mely szerint Magyarország nem enged keletnémet állampolgárokat harmadik országba távozni.)
szeptember 11. – A tiltakozások ellenére a magyar kormány megnyitja az osztrák–magyar és a jugoszláv–magyar határt, amelyen keresztül a keletnémet menekültek akadálytalanul távozhatnak a szomszéd országokba, elsősorban Ausztriába, majd tovább Nyugat-Németországba.
szeptember 19. – 22 ismert csehszlovák ellenzéki levélben követeli Ladislav Adamec miniszterelnöktől az alapvető szabadságjogok érvényesítését.
szeptember 27. – A szlovén alkotmánymódosítás a köztársasági törvényeket a szövetségi törvények fölé helyezi és deklarálja Szlovénia szuverenitását, fenntartva a jogot a Jugoszláviából való kiválásra.
október 5. – George H. W. Bush amerikai elnök jóváhagyja a határozatot, amely e napot a Holokauszt hőse, a Világ Igaza Raoul Wallenberg emléknapjává nyilvánítja. 
október 5–7. – A Magyar Szocialista Munkáspárt (MSZMP) utolsó kongresszusa amelyen feloszlatja önmagát.
október 6–7. – Mihail Gorbacsov részt vesz az NDK 40. évfordulójának kelet-berlini ünnepségein, ahol sürgeti a reformok végrehajtását az NDK-ban is.
október 16. – Az EBEÉ keretében környezetvédelmi értekezletet tartanak Szófiában.
Szűrös Mátyást  bízzák meg ideiglenesen a köztársasági elnöki teendők ellátásával.
A Galileo amerikai űrszonda útnak indítása az Atlantis űrrepülőgépről. (Célja, hogy kibővítsék a Pioneer–10 és –11, illetve a Voyager–1 és –2 szondák jóval rövidebb útja során szrzett ismereteket.)
október 28. – A csehszlovák állam megalakulásának évfordulóján Prágában újabb nagyarányú megmozdulások, melyeknek a rendőrség vet véget.
november 2. – A magyar kormány 3-ától 20-áig felfüggeszti a turista valutaellátmány folyósítását, és új, szigorúbb devizaellátási rendszert vezet be (a lakossági valutaellátmány 4 évre maximum 300 dollár lesz).
november 3. – Szűrös Mátyás lesz ideiglenesen Magyarország köztársasági elnöke.
Az 1956-os felkelés leverésének és a szovjet hadsereg bevonulásának 33. évfordulója alkalmából tartott megemlékezésen a Magyar Október Párt és a Magyar Radikális Párt a Szovjetunió nagykövetsége előtt követeli a szovjet csapatok azonnali és feltétel nélküli kivonulását. (A kormány elhatárolja magát a tüntetéstől.)
november 6. – Az EGK tagállamainak külügyminiszterei úgy határoznak, hogy a Közös Piac januártól megnyitja határait Magyarország és Lengyelország termékei előtt.
november 8. –  A magyar külügyminisztérium Románia budapesti nagyköveténél tiltakozik Tőkés László temesvári lelkész ügyében
november 9. – Megkezdik a berlini fal lebontását, az NDK megnyitja határait az NSZK irányában.
november 10. – Lemond Todor Zsivkov, Bolgár Kommunista Párt vezetője, utóda Petar Mladenov.
Az MDF a november 26-ai ún. „négyigenes” népszavazás bojkottálására szólít fel.
Apja, II. Ferenc József liechtensteini herceg halála után János Ádám foglalja el a trónt.
november 14. – A magyar kormány beadja csatalakozási kérelmét az Európa Tanácshoz, miközben még él a Varsói Szerződés, a szovjet csapatok még Magyarországon vannak.
Vágsellyén megalakul a szlovákiai magyarok első politikai pártja, a Független Magyar Kezdeményezés.
Az Európa Tanács ülésén Horn Gyula külügyminiszter átadja Magyarország felvételi kérelmét a szervezetbe.
november 17. – Hivatalosan engedélyezett diáktüntetés kezdődik Prágában az ötven éve meggyilkolt Jan Opletal diák emlékére; a diákok megmozdulása hamarosan a lakosság minden eddiginél nagyobb arányú, az uralkodó rendszer radikális megváltoztatását követelő tüntetésévé alakul át. Prága központjában a rohamrendőrség bekeríti és szétveri a tömeget.
november 18. – A csehszlovák rendőrség akciója hatalmas felháborodást vált ki Prága lakosainak körében, akik ismét az utcákra vonulnak. A diákok és a prágai színházak sztrájkba lépnek.
A csehszlovák fővárosban, Prágában megalakul a rendszerellenes megmozdulások vezető ereje, a Polgári Fórum (Občanské fórum), Pozsonyban pedig „testvérszervezete”, a Nyilvánosság az Erőszak Ellen (Verejnosť proti násiliu, VPN).
Magyarország egymilliárd dolláros rövid lejáratú gyorssegélyt kap a Közös Piactól.
Németh Miklós a Parlamentben bejelenti, hogy Magyarország bruttó külföldi adóssága az év végére eléri a 20 milliárd dollárt, az államháztartás összes adóssága 1100 milliárd forint lesz, egyúttal elismeri, hogy a vezetés még a 80-as évek közepén is hamis adatokat közölt az adósságállományról.
Németh Miklós a parlamentben bejelenti, hogy Czinege Lajos lemondott hadseregtábornoki rangjáról, lemond Maróthy László környezetvédelmi és vízgazdálkodási miniszter is.
Az amerikai General Electric International konszern megvásárolja a Tungsram részvényeinek 50%-át.
Csehszlovákia egész területén folytatódnak a tüntetések, Prágában első ízben szólal fel Václav Havel. Tárgyalások kezdődnek a kormányfő és az ellenzék képviselői között.
Az Országgyűlés kompromisszumos javaslatot fogad el az adótörvények ügyében, miután a bevásárlóturizmus miatt a határ menti megyékben romlott az ellátás, bővíti azon élelmiszerek körét, amelyeket tilos kivinni az országból.
Az egyre nagyobb csehszlovákiai tüntetések, tiltakozó mozgalmak hatására lemond a Jakeš-féle pártvezetés, a CSKP főtitkárává Karel Urbáneket választják, de ez a változás nem elégíti ki a „terekre vonult” lakosságot.
A csehszlovák vezetés és az ellenzék képviselői között megkezdődnek a kerekasztal-tárgyalások, a küldöttségeket Ladislav Adamec és Václav Havel vezetik. (Ismét hatalmas tüntetésekre kerül sor.)
november 28. – Helmut Kohl német szövetségi kancellár előterjeszti a két német állam egyesítésének javaslatát.
A csehszlovák szövetségi gyűlés törli az alkotmányból a CSKP hatalmi monopóliumát rögzítő cikkelyt.
A szerb népfront Szlovénia gazdasági bojkottjára szólít fel, mert a szlovén vezetés betiltja a szerbek december 1-jére, Ljubljanába tervezett szolidaritási nagygyűlését. (A bojkott 1990 márciusára szűnik meg.)
november 30. – Alfred Herrhausent, a Deutsche Bank elnökét – autóba rejtett pokolgépes támadással – meggyilkolja a Vörös Hadsereg Frakció.
Csehszlovákiában több mint 40 év elteltével megalakul az első olyan kormány – Ladislav Adamec vezetésével –, amelyben nem kommunista miniszterek is vannak. (A többségében kommunista miniszterekből álló kormányt a lakosság csalódással fogadja, és radikális változásokat követel.)
Az NDK-ban lemond az új Keletnémet Szocialista Egységpárt Politikai és Központi Bizottsága.
Lemond funkciójáról Ladislav Adamec, Gustáv Husák köztársasági elnök Marián Čalfát bízza meg kormányalakítással.
Ljubljanában 6 ellenzéki párt részvételével megalakul a Szlovén Demokratikus Ellenzék, a DEMOS.
december 8. – Gustáv Husák csehszlovák államfő amnesztiában részesíti a politikai foglyokat.
Megalakul a Marián Čalfa vezette, a „nemzeti közmegegyezés kormányának” nevezett új kabinet Csehszlovákiában.
december 11. – Tüntetések Bulgáriában, amelyek a szabad választások ígéretéhez és a kommunista párt vezetőszerepének megszüntetéséhez vezetnek.
december 15. – A keletnémet Német Szocialista Egységpárt átalakul Demokratikus Szocializmus Pártjává.
december 16. – Temesvárott a lakosság szimpátia-tüntetést rendez Tőkés László református lelkész mellett.
Temesváron Ceauşescu ellenes tüntetés veszi kezdetét, a katonaság a tüntetők közé lő.
A régi MSZMP Marxista Egységplatformjának vezetésével az új XIV. Kongresszuson újjáalakul a Magyar Szocialista Munkáspárt,melyen elnöknek Thürmer Gyulát választják meg.
A Szerb Kommunista Szövetség XI. kongresszusán elutasítják a többpártrendszert, kiállnak a föderatív Jugoszlávia és az egységes Jugoszláv Kommunista Szövetség (JKSZ)  mellett.
december 18. – Adán megalakul a Vajdasági Magyarok Demokratikus Közössége, a magyarok érdekvédelmi szervezete.
december 19. – Eduard Sevardnadze szovjet külügyminiszter látogatást tesz a NATO–központban és tárgyalásokat folytat Manfred Wörner NATO–főtitkárral, továbbá NATO–tagországok állandó képviselőivel. (Ez az első miniszteri látogatás közép- vagy kelet-európai kormányzat részéről a NATO-ban.)
december 20–21. – A CSKP rendkívüli kongresszusán kizárnak több kompromittálódott vezetőt a párt soraiból, és a párt elhatárolja magát az előző korszak bűneitől és hibáitól.
december 21. – Kárpáti Ferenc honvédelmi miniszter újabb szovjet csapatkivonásokat jelent be.
Harc veszi kezdetét a Securitate és a katonasággal szövetkezett lakosság közt több romániai városban. Ilyen városok: Bukarest, Brassó, Temesvár, Nagyszeben, Kolozsvár, Arad, Sepsiszentgyörgy, stb.
Romániában megdől a Nicolae Ceaușescu vezette rendszer; a conducatort a Román Fegyveres Erők letartóztatják.
december 23. – Megalakul a Koszovói Demokratikus Szövetség nevű ellenzéki koalíció.
december 25. – Kivégzik Nicolae Ceauşescu román kommunista elnököt és feleségét Târgovișteben.
A még mindig kommunista többségű csehszlovák szövetségi gyűlés egyhangúlag Václav Havelt választja köztársasági elnökké.
A lengyel parlament eltörli a Kommunista Párt vezetőszerepét és az ország nevét Lengyel Köztársaságra változtatja.
az év folyamán – A francia Olivier Goulet professzor elsőként hajt végre sikeres vékonybél-átültetést egy gyermekbe.
Ebben az évben készült el a Garfield a nyomozók gyöngye (Garfield és barátai - Garfield a privátkopó) (Garfield's Babes and Bullets)
augusztus 14. – Jonathan Paredes világbajnoki ezüstérmes mexikói szupertoronyugró
február 3. – John Cassavetes görög–amerikai színész, forgatókönyvíró és rendező (* 1929)
május 8. – Ferenczi Imre folklórkutató, a történettudományok (néprajz) kandidátusa (* 1931)
augusztus 15. – Genda Minoru japán katona, a Pearl Harbor-i támadás tervezője (* 1904)
augusztus 22. – Alekszandr Szergejevics Jakovlev szovjet repülőgép tervező (* 1906)
október 4. – Keleti Tamás biokémikus, az MTA tagja, a magyarországi enzimkinetikai kutatások elindítója (* 1927)
október 6. – Jaromír Korčák cseh geográfus, demográfus és statisztikus (* 1895)
november 5. – Vladimir Horowitz ukrán származású amerikai zongoraművész (* 1903)
november 13. – Lakatos Gabriella Kossuth-díjas magyar balettművész, kiváló művész (* 1927)
november 19. – Kovács Károly Pál villamosmérnök, az MTA tagja, a magyar elektrotechnika kiemelkedő alakja (* 1907)
november 29. – Zombori Ödön (Janicsek Ödön) magyar olimpiai bajnok birkózó (* 1906)
december 14. – Andrej Dmitrijevics Szaharov fizikus, Nobel-békedíjas emberjogi aktivista (* 1921)
december 31. – Lantos Mihály 52-szeres válogatott labdarúgó, edző, az Aranycsapat tagja (* 1928)
↑ Baló–Lipovecz:  Baló György–Lipovecz Iván. Tények Könyve '92. Ráció Kiadó Kft., [Budapest] (1992) 
↑ Matz:  Matz, Klaus-Jürgen. Ki mikor uralkodott, kormányzott?. fordította: Hulley Orsolya. Magyar Könyvklub, Budapest (2003). ISBN 963 547 849 6