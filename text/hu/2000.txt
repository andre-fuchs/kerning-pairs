Évtizedek: 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek – 2050-es évek  
Évek: 1995 – 1996 – 1997 – 1998 –  1999 – 2000 – 2001 – 2002 – 2003 – 2004 – 2005
2000-ben 6,2 millió ember hunyt el rákbetegségben. 3 millió ember hunyt el az AIDS vírus miatt.
Bár sokan világméretű számítógépes összeomlásra számítottak, a 2000. év problémája végül nem okozott komoly bajokat.
Kezdetét veszi a magyar államiság ezeréves évfordulója alkalmából meghirdetett millenniumi év. A Nemzeti Múzeumból az Országházba szállítják át a Szent Koronát és a koronázási jelvényeket.
Újra igényelhetővé válik a gyermekgondozási díj (GYED), megújul a személy-azonosító igazolvány (kártya).
A magyar államiság ezredik évfordulóján a kormány az ország valamennyi önkormányzata számára fehér alapon arannyal hímzett millenniumi díszzászlót készíttet. Az első zászlót Bajót község veszi át Orbán Viktor miniszterelnöktől.
A dél-egyiptomi Dar es-Salaam városban kijárási tilalmat rendelnek el, miután a muzulmán és a kopt (keresztény) vallású lakosok közti összetűzésekben 16 keresztény meghal.
Járványos agyhártyagyulladás Magyarországon. Eddig 34 beteg szorult kórházi kezelésre, négyen életüket vesztették.
Ügyészségi vizsgálat indul Helmut Kohl volt német kancellár ellen, aki a gyanú szerint több millió márka adományt fogadott el pártja javára.
Moammer Kadhafi líbiai diktátor: Izraelnek nincs jövője arab környezetben. Palesztina a zsidók temetője lesz. A zsidók jobban tennék, ha Alaszkában (USA) alapítanának államot.
január 4. – Az orosz hadsereg elfoglalja a csecsen főváros, Groznij központját.
január 7. – Hat megyei közigazgatási hivatal vezetőjének megbízatását vonja vissza a miniszterelnök, helyükre egy tavalyi pályázat alapján a koalíció által támogatott vezetőket nevez ki.
január 10–12. – 60 órás országos általános sztrájkot tartanak a vasutasok. A munkabeszüntetés ideje alatt nem sikerül megállapodni a MÁV-nak és a szakszervezeteknek a bérfejlesztésről és a kollektív szerződésről.
január – 300 civilt ejtett túszul 10 fegyveres férfi egy thaiföldi kórházban. A túszokat hamar kiszabadították, a túszejtőket pedig megölték.
január 15. – Egy belgrádi szállodában ismeretlen tettesek megölik Zeljko Raznatovics Arkan szerb nacionalista vezért.
január 30. – Romániában gátszakadás következtében nagy mennyiségű cianid- és nehézfémtartalmú szennyvíz kerül a Zazar patakba, majd a Lápos és a Szamos folyókon keresztül a Tiszába. A ciánszennyezés felmérhetetlen károkat okoz a folyók élővilágában.
február 15. – Véget ér a vasutasok eddig leghosszabbra sikeredett, 326 órás munkabeszüntetése.
február 21. – 2 és fél év működés után megszűnt a TV3 kereskedelmi csatorna. A megszűnés oka: felvásárolta az SBS a TV2 tulajdonosa.
március 12. – II. János Pál pápa a Szent Péter téren bemutatott szentmisén ünnepélyesen bocsánatot kér mindazoktól, akik ellen a keresztények, a történelem során, bűnöket követtek el.
március 17. – Legalább ötszáz ember halt meg Ugandában, mikor egy szekta tagjai felgyújtották magukat.
március 21. – II. János Pál pápa első hivatalos látogatása Izraelbe, ahol meglátogatja a Jad Vasem holokauszt-emlékhelyet és a Siratófalat.
március 23. – Vlagyimir Putyin nagy fölénnyel megnyeri az orosz elnökválasztást.
március 27. – Az IRA nem nyilatkozik a leszerelés menetrendjéről, válaszul London felfüggeszti a tartományi kormányt.
március 29. – A magyar kormány bemutatja új gazdasági programját, ami Széchenyi-tervként válik ismertté.
április 11. – A kereszténység második millenniuma alkalmából a Konstantinápolyi ortodox egyházban I. Bartholomaiosz (I. Bertalan) egyetemes pátriárka  vezetésével Konstantinápolyban a 2000. április 11-én hozott szentté avatási bullával szentté emelik Szent István királyt és Szent Hierotheosz püspököt.
április 14. – Oroszország ratifikálja az Egyesült Államokkal még 1993-ban kötött START II. szerződést, melyben vállalta a hadászati támadófegyverek számának csökkentését.
április 15. – A honvédelmi miniszter (Szabó János) megalapítja a Magyar Honvédség Őr- és Biztosító Zászlóaljat.	 (I. Bertalan)
május 26. – A Magyarok Világszövetsége Csoóri Sándor leköszönése után Patrubány Miklóst választja meg elnökének.
június 6. – a Magyar Országgyűlés Mádl Ferencet választja meg köztársasági elnöknek.
június 13. – a Magyar Országgyűlés elrendeli a Kommunizmus Áldozatainak Emléknapja középfokú oktatási intézményekben való évenkénti megünneplését
július 4. – Lövöldözés Budapesten az Oktogonnál. Egy férfi (Bódi Zsolt) a McDonald’s étteremben két embert agyonlőtt, kettőt pedig megsebesített.
július 25. – Kéthetes tárgyalás után kudarccal végződik a Camp Davidben tartott izraeli-palesztin béketárgyalás.
július 29. – Újból megnyitották a Kemencei Állami Erdei Vasutat, immár Kemencei Erdei Múzeumvasútként.
augusztus 5. – Meghal rákban az Obi-Wan Kenobit megszemélyesítő angol színész, Alec Guinness.
augusztus 10. – Mogyoród külterületén ideiglenes jelleggel létrejön az első magyarországi türelmi zóna.
augusztus 11. – Hazahozták Oroszországból Toma Andrást, az utolsó magyar hadifoglyot.
augusztus 12. – A Kurszk orosz atom-tengeralattjáró teljes legénységével elsüllyed a Barents-tengeren.
augusztus 20. – A kereszténység második millenniuma alkalmából a magyar millennium évében Budapesten a Szent Jobb körmenet előtt a Szent István bazilika-konkatedrális előterében I. Bartholomaiosz (I. Bertalan) egyetemes pátriárka jelenlétében megbízott metropolitája felolvassa/kihirdetti az Isztambulban (Konstantinápolyban) 2000. április 11-én hozott azon szentté avatási bullát, amellyel a Konstantinápolyi ortodox egyházban szentté emelik Szent István királyt és Szent Hierotheosz püspököt.
augusztus 22. – Az első A Nemzet Színésze, illetve a Nemzet Színésznője díj átadása.
szeptember 22. – Rómában II. János Pál pápa fogadja a magyar államfőt és miniszterelnököt.
szeptember 23. – Ittzés János dunántúli evangélikus püspök és Dr. Weltler János egyházkerületi felügyelő hivatali beiktatása a győri evangélikus Öregtemplomban. Ezzel újjászületik az 1952-ben felszámolt Nyugat-Dunántúli Evangélikus Egyházkerület.
szeptember 24. – A jugoszláv elnökválasztás első fordulójában az ellenzék jelöltje legyőzi Slobodan Miloševićet.
szeptember 28. – Kitör a második intifáda, miután a palesztinok provokációként élték meg, hogy Aríél Sárón izraeli kormányfő ellátogatott a Mecsetek terére.
október 1. – A haderőreform részeként, a 12. vegyes légvédelmi rakétaezred jogutódjaként – Győr helyőrségben – megalakul a 12. légvédelmi rakétadandár.
október 5. – A Szívek szállodája című sorozat első epizódjának a vetítése az amerikai The WB adón.
október 7. – János luxemburgi nagyherceg lemondását követően fia, Henrik foglalja el a nagyhercegi trónt.
október 26. – A Fidesz kilép a Liberális Internacionáléból és belép az Európai Néppártba.
november 2. – Megérkezik a Nemzetközi Űrállomásra az első állandó személyzet, és azóta is folyamatosan laknak a fedélzetén.
november 7. – Elnökválasztás az USA-ban, George W. Bush a győztes (a következő év január 20-án lép hivatalba).
november 16. – Bill Clinton amerikai elnök az amerikai elnökök között elsőként a kommunista Vietnámba látogat
november 16. – Az EU-csatlakozási tárgyalások brüsszeli főtárgyalói fordulóján ideiglenesen lezárják Magyarországgal a szociálpolitikával és a foglalkoztatással kapcsolatos joganyagrészt, amelyben Magyarország először kap átmeneti mentességet.
december 11. – Nizzában az Európai Unió vezetői elfogadják az Alapvető jogok európai kartáját.
december 19. – a magyar Országgyűlés elfogadja a 2001-2002. évre vonatkozó költségvetést.
szeptember 15. – október 1. XXVII. Nyári olimpiai játékok Sydney, Ausztrália, 200 ország részvételével.
2000-es Formula–1 világbajnokságot megnyeri Michael Schumacher (aki ezzel a sikerrel harmadszorra lett világbajnok) 108 ponttal. Mögötte Mika Häkkinen végzett 89 ponttal, akit pedig a másik McLaren-es pilóta, David Coulthard követett 73 ponttal.
2000. február 29-én 14. országként Magyarországon indult el a Legyen Ön is milliomos! című vetélkedő
