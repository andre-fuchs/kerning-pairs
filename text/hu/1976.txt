Évtizedek: 1920-as évek – 1930-as évek – 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek  
Évek: 1971 – 1972 – 1973 – 1974 –  1975 – 1976 – 1977 – 1978 – 1979 – 1980 – 1981
Az aktív keresők száma 5,1 millió hazánkban. A munkások és alkalmazottak átlagbére 3100 Ft. 2,3 millió tévé- és 2,5 millió rádió-előfizetőt tartanak nyilván.
január 5. –  A magyar kormány átlagosan 33%-os központi árszínvonal-emelése nyomán a cukor átlagosan 50%-kal, a mész és a bükk-fűrészáru 40, a tégla 26, a cement 24,4, a motorolaj 11%-kal drágul.
január 6. – Ünnepélyesen átadják rendeltetésének a rajkai közös magyar-csehszlovák határállomást.
január 10. – Fokozódó hevességgel, aknavetők és rakéták bevetésével folytatódnak a polgárháborús harcok a libanoni fővárosban.
január 10. – Ecuador-ban több napos sztrájk és tüntetéssorozat után Lara elnök háromtagú tábornoki csoportnak adja át a hatalmat.
január 20. – Moszkvába érkezik Kissinger amerikai külügyminiszter. Előbb Gromikóval, majd 21-én Brezsnyevvel is tárgyal világpolitikai kérdésekről és a SALT-ról.
január 21. – A British Airways és az Air France beindítja az első szuperszonikus utasszállító repülőgép, a Concorde menetrend szerinti járatait.
január 21–22. – Az Atomtervező Csoport hamburgi ülésén a NATO-tagországok védelmi miniszterei megvitatják a szovjet hadászati nukleáris képesség folyamatos növekedését, és áttekintik a SALT-megállapodás útján való stabilizáció kilátásait.
január 28. – A Kozmosz-sorozat keretében egyetlen hordozórakétával nyolc szovjet mesterséges holdat juttatnak Föld körüli pályára.
A Mecseki Szénbányák Vállalat szászvári bányaüzemében egy gázkitörés négy halálos áldozatot követel.
Nigériában katonai puccsot hiúsítanak meg, melynek során Mohammed elnök életét veszti; az új államfő Obasanjo tábornok lesz.
február 20. – A Délkelet-ázsiai Szerződés Szervezet tagállamainak utolsó közös hadgyakorlata. (A szervezet egy évvel később hivatalosan feloszlatta magát.)
február 23. – Fegyveresek hatolnak be Kanada bejrúti nagykövetségére, és az ott tartózkodó 30 embert túszul ejtve elfoglalják az épületet.
február 27. – Kikiáltják a Szaharai Arab Köztársaságot a Polisario Front által elfoglalt nyugat-szaharai területen.
március 3. – Súlyos összecsapásokba torkollnak a hetek óta tartó sztrájkok és tüntetések Spanyolországban.
március 7. – Katonai lázadás robban ki Libanonban, a magukat Libanoni Arab Hadseregnek nevező felkelők sorra foglalják el a katonai objektumokat.
március 9. – Súlyos szerencsétlenség Dél-Tirolban: a cavalesei téli üdülőhelyen a sífelvonó drótkötele elszakad, és a kabin a mélybe a zuhan, 42 ember veszti életét.
március 15. – Egyiptom felmondja a szovjet-egyiptomi barátsági és együttműködési szerződést.
március 16. – Harold Wilson brit miniszterelnök váratlanul bejelenti lemondási szándékát, de elutasítja új választások kiírását.
március 18. – Az új honvédelmi törvény a sorkatonai szolgálatot 24 hónapban állapítja meg, és 50-ről 55 évre emelik a hadkötelezettség korhatárát.
március 24. – Vértelen államcsínnyel megdöntik Isabel Perón argentin elnök hatalmát. A háromtagú junta vezetőjét, Jorge Rafael Videla tábornokot 29-én államfővé nyilvánítják.
március 30. – Heves palesztin tüntetések a Jordán folyó nyugati partvidékének városaiban és a Gázai övezetben az arab földek kisajátítása és az izraeli megszállás ellen.
március 31. – Felavatják a Dabasi Nyomdát, amely azzal a céllal létesült, hogy a tankönyvek, jegyzetek, szakkönyvek előállításának helyzetén javítson.
A Skála Budapest Szövetkezeti Nagyáruház megnyitása (2007. január 31-én, közel 31 év működés után végleg bezárták).
április 5. – Harold Wilson lemondása után a londoni parlament alsóházában a munkáspárti frakció James Callaghant választja miniszterelnökké.
április 7. – Teng Hsziao-ping kínai politikust megfosztják minden pártbeli, állami és katonai tisztségétől.
április 12–16. – Prágában Csehszlovákia Kommunista Pártja (CSKP) XV. kongresszusa több gazdasági eredményről adhat számot, miközben a társadalmat a fogyasztói szemlélet eluralkodása jellemzi.
április 13. – Üzemzavar következtében 80 percre megszűnik az áramszolgáltatás csaknem egész Bajorországban és Ausztriában.
április 27. – VI. Pál pápa bíborossá nevezi ki Lékai László esztergomi érseket.
április 28. – Budapesten kezd tárgyalást Hans-Dietrich Genscher, az NSZK külügyminisztere.
április 29. – Napfogyatkozás Északnyugat-Afrikától a Földközi-tengeren és Dél-Törökországon át a Himalája térségéig. Magyarországon részleges a fogyatkozás.
május 6. - Erős földrengés rázza meg Olaszország északkeleti részét, Udine és Tarvisio térségét.
május 9. - Ulrike Meinhof, a nyugatnémet Baader-Meinhof-terroristacsoport és a belőle alakult Vörös Hadsereg Frakció egyik alapítója, a Stuttgart-Stammheimi börtönben öngyilkosságot követ el.
május 11. - Befejeződik a KISZ IX. kongresszusa; ismét Maróthy Lászlót választják a KISZ KB első titkárává.
május 20–21. – Az Észak-atlanti Tanács oslói ülésén a külügyminiszterek áttekintik a kelet–nyugati kapcsolatokat, az EBEÉ záróokmánya végrehajtásában történt előrelépést, továbbá megvitatják a kölcsönös és kiegyensúlyozott haderőcsökkentés (MBFR) kilátásait.
május 22. - „Állítsátok meg a fegyverkezést!” – jelszóval az NSZK történetének legnagyobb háborúellenes tüntetésére kerül sor Bonnban.
május 25. - A posta – miután másfél éve a fővárosi lágymányosi telefonközpontban elsőként bevezette – újabb öt városban (Miskolc, Nyíregyháza, Szolnok, Hódmezővásárhely, Cegléd) indítja el az időmérést, minden megkezdett 3 perc után 1 Ft-ot számláznak.
május 28. - Törőcsik Mari – megosztva – a legjobb női alakítás díját kapja a cannes-i filmfesztiválon a Déryné hol van? c. filmben nyújtott játékáért.
június 13. – Hivatalos látogatásra Franciaországba érkezik Lázár György miniszterelnök.
Véres zavargások robbannak ki Johannesburg feketék lakta elővárosában, Sowetóban.
június 21. – Az arabközi békefenntartó erők (szíriai, líbiai zöldsisakosok) első kontingense megérkezik Libanonba; feladatuk a bejrúti repülőtér működésének biztosítása.
június 26–27. – A világ hét legfejlettebb ipari országának vezetői kétnapos csúcstalálkozót tartanak San Juanban.
június 27. – Terroristák kerítik hatalmukba az Air France Tel Avivból Párizsba tartó Airbus-át 258 emberrel a fedélzetén. 28-án az ugandai Entebbe repülőterére érkeznek; túszaikért cserébe 53 különböző európai országban fogva tartott palesztin szabadon bocsátását követelik.
július 2. – Észak- és Dél-Vietnám egyesítésével és Hanoi fővárossal megalakul a Vietnámi Szocialista Köztársaság.
július 4. – Izraeli kommandósok kiszabadítanak palesztin terroristák és ugandai katonák által fogvatartott izraelieket az afrikai Entebbében.
július 10. – Az észak-olaszországi Seveso környékén súlyos környezeti katasztrófa történik, amikor mérges gáz kerül a levegőbe egy vegyi gyárból.
július 15. – A Demokrata Párt New Yorkban ülésező elnök- és alelnökjelölő konvencióján közfelkiáltással Jimmy Cartert választják elnökjelöltnek.
július 17. – Montrealban II. Erzsébet királynő megnyitja a XXI. nyári olimpiai játékokat.
július 20. – Pasadenában bejelentik, hogy leszállt a Mars felszínére a Viking-1 űrszonda, amely kitűnő képeket küldött a Földre. (21-én a Népszabadság is a címoldalon közöl egy fotót.)
július 22. – Dr. Orbán László kulturális miniszter nyugállományba vonulása után tisztségét addigi helyettese, Pozsgay Imre veszi át.
Pozsony közelében lezuhan a csehszlovák légitársaság Prágából érkező repülőgépe; a 79 utasból hárman élik túl a szerencsétlenséget.
7,5-es erősségű földrengés Kínában, Hopej tartomány keleti részén, Pekingben és Tiencsinben is észlelik.
július 30. – János Károly spanyol király részleges amnesztiát hirdet a politikai okokból bebörtönzött személyeknek.
augusztus 2–12. – Nicolae Ceaușescu román államfő – delegáció élén – a Szovjetunióba látogat.
augusztus 10. – Összeütközik egy 4-es és egy 6-os villamos a Lenin körúton, 10 utas súlyos, 25-en könnyű sérüléseket szenved.
augusztus 11. – Négy ember életét veszti, amikor terroristák támadják meg az EL-Al izraeli légitársaság utasait az isztambuli nemzetközi repülőtéren.
augusztus 18. – Oskar Brüsewitz német lelkész az NDK egyházi politikája miatt tiltakozásul nyilvánosan felgyújtja magát. (Sérüléseibe augusztus 22-én belehal)
augusztus 26. – Leonyid Brezsnyev és Kádár János találkozója a Krím félszigeten.
augusztus 29. – Mohácson történelmi emlékhelyet avatnak a mohácsi csata 450. évfordulóján.
Tovább szigorítják a szeszes italok árusítását szabályozó 1972-es rendeletet. (A munkahelyeken munkaidő előtt és alatt tilos alkoholt árusítani Magyarországon.)
szeptember 10. – Horvátország légterében összeütközik egy jugoszláv chartergép a British Airways repülőgépével, összesen 176 ember veszti életét, közülük 107 NSZK állampolgár.
szeptember 17. – A Halászbástya alatti Schulek Frigyes-lépcső közelében holtan találnak egy 8 éves kislányt, aki gyilkosság áldozata lett. (A tettest hamarosan elfogják és 1977-ben halálra ítélik.)
szeptember 21. – New Yorkban megnyílik az ENSZ-közgyűlés 31. ülésszaka. (Megvitatják a dél-afrikai és a közel-keleti helyzetet, a leszerelés és a terrorizmus kérdéseit.)
Négynapos leszerelési világkonferencia kezdődik Helsinkiben; 90 országból több mint 500-an vesznek részt.
Kínában a Mao elnök utódlásáért folyó harcban államcsínykísérlet vádjával letartóztatják a „négyek bandáját”, amelynek egyik tagja Mao özvegye.
A Karib-tenger felett felrobbantják a kubai légitársaság DC-8-as utasszállítóját, 78 halálos áldozat.
október 6. – 1968 óta a legnagyobb munkásmegmozdulások zajlanak Franciaországban, az országos sztrájkban 6 millió munkavállaló vesz részt.
október 13. – Az ekkor már az Amerikai Egyesült Államokban ismert és népszerű Aerosmith megkezdi első európai turnéját Liverpoolban.
október 25. – A libanoni helyzet megvitatására Kairóban összeül az arab államok vezetőinek konferenciája, melyen Arafat is részt vesz. Felhívnak a tűzszünet megtartására és megerősítik, hogy 30 ezer főnyi arabközi békefenntartót vezényelnek Libanonba.
Súlyos gázrobbanás Szolnokon: a Tóth Ferenc utcai háromemeletes lakóházban 24 lakás romba dől, 13 ember veszti életét.
november 4. – Egy 20 éves lengyel férfi Bécsbe téríti a LOT lengyel légitársaság Koppenhágából Varsóba tartó TU-134-esét.
november 10. – Az arabközi „zöldsisakos” biztonsági erők ellenállás nélkül elfoglalják állásaikat Libanonban; bevonulnak Bejrútba, helyreáll a közlekedés a Bejrút-Damaszkusz útvonalon.
november 11. – Csehszlovákiában hivatalba lép az ismét Lubomír Štrougal vezette új szövetségi kormány.
november 18. – A spanyol parlament jóváhagyja a demokráciába való átmenetről, a demokrácia megteremtéséről szóló törvényjavaslatot.
november 18. – Aláírják az első magyar-török hosszú lejáratú gazdasági, műszaki és tudományos együttműködési megállapodást Budapesten.
december 1. – Az MSZMP Központi Bizottságának ülése beismeri, hogy a gazdaság nem teljesítette az 1976. évi célkitűzéseket.
december 10. – A norvég parlament Nobel-díj bizottsága 1976-ban nem adja ki a Nobel-békedíjat. Stockholmban az irodalmi díjat az amerikai Saul Bellow-nak ítélik oda.
december 19. – 70. születésnapja alkalmából Lenin-renddel és a Szovjetunió Hőse Arany Csillagával tüntetik ki Brezsnyevet.
december 29. – Brezsnyev interjút ad Joseph Kingsbury-Smith amerikai politikai újságírónak. Hangsúlyozza, hogy 1977 legyen a béke további erősödésének éve; jelzi, hogy kész találkozni az Egyesült Államok elnökével.
Spanyolországban szabadon bocsátják Santiago Carillót, a spanyol kommunista párt főtitkárát.
Budapesten átadják a forgalomnak az észak-déli metró első, Deák Ferenc tér és Nagyvárad tér közötti szakaszát.
A Rádió Kabarészínházának BUÉK ’77 c. adása az utóbbi évek egyik legjobb szilveszteri kabaréja; itt hangzik el Kern András Halló, Belváros! c. száma.
Megjelenik Lukács György A társadalmi lét ontológiájáról című filozófiai könyve
július 28. – A Lockheed SR–71 amerikai, katonai felderítő repülőgép felállítja kategóriájában mind a mai napig érvényes sebességi (3529,56 km/h) és magassági (25.929 m) világcsúcsot
február 4. – február 15. Innsbruckban megrendezik a XII. téli olimpiai játékokat, 37 ország részvételével.
június 20. – A Jugoszláviában megrendezett V. labdarúgó Európa-bajnokságot Csehszlovákia nyeri, a döntőben tizenegyesekkel győzik le az NSZK-t.
július 17. – augusztus 1. Montréalban a XXI. nyári olimpiai játékokon 92 ország sportolói vesznek részt. A magyar sportolók 4 arany-, 5 ezüst-, 13 bronzérmet nyernek.
június 26. – A keszthelyi Festetics-kastély Helikon Kastélymúzeumának és műemlék-könyvtárának megnyitása
szeptember 24. – A Kisfaludi Strobl Zsigmond állandó kiállítás megnyitása Zalaegerszegen
február 18. – Sira István magyar labdarúgó, jelenleg az SV Mattersburg játékosa
március 2. – Jevgenyij Lusnyikov orosz kézilabdázó, az MKB Veszprém KC játékosa
június 6. – Nagy Tamás magyar labdarúgó, aki jelenleg az feröeri B36 Tórshavn játékosa
július 1. – Aleah Stanbridge dél-afrikai énekesnő, a Trees of Eternity alapítója († 2016)
augusztus 11. – Tóth Norbert magyar labdarúgó, jelenleg a Szombathelyi Haladás játékosa
november 12. – Olena Leonyigyivna Lukas, ukrán jogász, politikus, parlamenti képviselő
április 5. – Howard Hughes, amerikai repülőgép pilóta, filmrendező, a Hughes Co. tulajdonosa (* 1905)
április 5. – Sebestyén Géza könyvtáros, bibliográfus, az Országos Széchényi Könyvtár főigazgató-helyettese 1958 és 1976 között (* 1912)
április 26. – Andrej Antonovics Grecsko, szovjet marsall, a Szovjetunió kétszeres Hőse (* 1903)
április 30. – Nádasdi Péter író, újságíró, Veres Péter író, politikus fia (* 1920)
május 9. – Ulrike Meinhof, német újságírónő, a Baader-Meinhof szélső baloldali terrorista szervezet egyik alapítója (* 1934)
május 30. – Fucsida Micuo kapitány a Japán Birodalmi Haditengerészeti Légierőnél, és pilóta a II. világháborúban (* 1902)
június 10. – Adolf Zukor, magyar származású amerikai filmgyáros, producer, a Paramount Pictures filmvállalat alapítója, a hollywoodi filmgyártás egyik létrehozója (* 1873)
június 21. – Nagybaczoni Nagy Vilmos vezérezredes, honvédelmi miniszter, katonai szakíró (* 1884)
augusztus 2. – Muttnyánszky Ádám, gépészmérnök, a Budapesti Műszaki Egyetem tanára, díszdoktora (* 1889)
augusztus 2. – Almási Gyula Béla, festőművész, grafikus, művészettörténész (* 1908)
augusztus 2. – Fritz Lang osztrák származású német filmrendező, forgatókönyvíró és producer (* 1890)
augusztus 16. – Erdey-Grúz Tibor, kémikus, 1970-től haláláig az MTA elnöke (* 1902)
szeptember 14. – Karagyorgyevics Pál, herceg, volt jugoszláv kormányzó (* 1893)
október 5. – Lars Onsager, Nobel-díjas norvég származású amerikai kémikus, egyetemi tanár (* 1903)
november 2. – Szilágyi Domokos, erdélyi költő, író, irodalomtörténész és műfordító (* 1938)
november 12. – Wanié András, olimpiai bronzérmes, Európa-bajnok úszó, vízilabdázó, sportvezető (* 1911)
november 18. – Man Ray (Emmanuel Radnitzky), modernista amerikai művész (* 1890)
november 22. – Rupert Davies, angol színész, 1960-as években forgatott BBC-sorozat "Maigret felügyelője" (* 1916)
november 23. – André Malraux, francia regényíró, művészeti író és politikus (* 1901)
december 14. – Németh Gyula Kossuth-díjas magyar nyelvész, turkológus, akadémikus (* 1890)
↑ Baló–Lipovecz:  Baló György–Lipovecz Iván. Tények Könyve '92. Ráció Kiadó Kft., [Budapest] (1992) 
Horváth Jenő (szerk.): Világpolitikai lexikon (1945-2005). Osiris Kiadó, Budapest, 2005.
