A FIFA 100 a brazil Pelé által összeállított lista, amely az általa vélt 100 „legnagyobb élő labdarúgót” tartalmazza. A listát 2004. március 4-én, a Fédération Internationale de Football Association (FIFA) megalapításának 100. évfordulójára rendezett londoni gálán hozták nyilvánosságra.
A lista végül bővebb lett, összesen 125 név került rá, 123 férfi játékos mellett Michelle Akers és Mia Hamm, az USA női válogatottjának tagjai is helyet kaptak rajta. A lista összeállításakor az azon szereplő játékosok közül 50 volt aktív, 75-en már visszavonultak.
