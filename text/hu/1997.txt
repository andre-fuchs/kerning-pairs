Évtizedek: 1940-es évek – 1950-es évek – 1960-as évek – 1970-es évek – 1980-as évek – 1990-es évek – 2000-es évek – 2010-es évek – 2020-as évek – 2030-as évek – 2040-es évek  
Évek: 1992 – 1993 – 1994 – 1995 –  1996 – 1997 – 1998 – 1999 – 2000 – 2001 – 2002
január 1. – Magyar állampolgárok korlátozás nélkül vásárolhatnak külföldi valutát (a „turistakeret” megszűnése).
január 16–17. – Javier Solana NATO–főtitkár – ausztriai látogatása során – tárgyalásokat folytat Franz Vranitzky osztrák szövetségi kancellárral.
január 17. – Richard Holbrooke elsőként részesül a Manfred Wörner kitüntetésben, a jugoszláviai békéhez való hozzájárulása elismeréseként.
január 19–21. – Jevgenyij Primakov orosz külügyminiszter és Javier Solana NATO–főtitkár részvételével – Moszkvában – megtartják a NATO–Oroszország dokumentumról szóló tárgyalások első fordulóját.
január 21. – Bécsben megkezdődnek az 1990. évi CFE-szerződés felülvizsgálását célzó tárgyalások.
február 5–6. – Javier Solana NATO–főtitkár Ankarában Süleyman Demirel török elnökkel és Necmettin Erbakan kormányfővel tárgyal.
február 14. – Átadják az első Balassi Bálint-emlékkardot - Bálint napján - a budai Gellért szállóban. Az európai irodalmi díjat az első alkalommal Tóth Bálint költő veszi át.
február 18. – Madeleine Albright amerikai külügyminiszter első ízben vesz részt a NATO külügyminisztereinek értekezletén Brüsszelben, ahol javaslatot tesz egy állandó orosz–NATO dandár létrehozására.
február 23. – Jevgenyij Primakov orosz külügyminiszter és Javier Solana NATO–főtitkár részvételével megtartják a NATO–Oroszország dokumentumról szóló tárgyalások második fordulóját.
február 28. – Kitör a „Postabank-pánik, mely során a betétesek két hónap alatt a pénzintézet akkori forrásainak közel hatodát vették ki a bankból.
március – Polgárháborús helyzetté fajul Albániában a piramisjáték összeomlása miatti tüntetés.
március 7. – William Cohen amerikai védelmi miniszter első látogatása a NATO brüsszeli központjában.
március 9–10. – Jevgenyij Primakov orosz külügyminiszter és Javier Solana NATO–főtitkár tárgyalásainak harmadik moszkvai fordulója a NATO és Oroszország közötti kapcsolatok alapjait megteremtő dokumentum tárgyában.
március 11. – WEU–konferencia Athénben, amelyen biztonsági kérdéseket vitatnak meg a NATO és az Európai Unió bővítésének fényében.
március 16. – Az EU külügyminiszterei találkozót tartanak a hollandiai Apeldoornban, és más kérdések mellett az EU bővítéséről is tárgyalnak.
március 20–21. – Bill Clinton amerikai elnök és Borisz Jelcin orosz elnök Helsinkiben találkozik, hogy megvitassák a NATO–orosz kapcsolatok jövőjét.
április 2. – Vilniusban a balti államok védelmi miniszterei tanácskoznak egy közös békefenntartó zászlóalj (BALTBAT) és egy közös haditengerészeti század (BALTRON) felállításának a lehetőségéről.
Megkezdődik a nemzetközi békefenntartók betelepítése az albániai háborús övezetekben, melynek első körében – az Olaszország által vezetett – 6 000 fős többnemzetiségű erő első csoportja megérkezik Tirana repülőterére.
Jevgenyij Primakov orosz külügyminiszter és Javier Solana NATO–főtitkár vezetésével Moszkvában megtartják a NATO–Oroszország közötti kapcsolatok alapjait megteremtő dokumentum tárgyalásának negyedik fordulóját.
A WEU–tagországok egyetértenek abban, hogy Törökországnak és Norvégiának – melyek nem tagjai a Nyugat-európai Uniónak –, megadják a lehetőséget, hogy részt vegyenek NATO–felszereléssel végrehajtott WEU–műveletekben.
350 zarándok hal meg és több mint 1200 megsebesül a Mekka melletti rögtönzött táborban kitört tűzvészben.
Lengyelország bejelenti, hogy a következő hét év alatt 220 000-ről 180 000-re csökkenti fegyveres erőinek létszámát, hogy eleget tegyen a NATO előírásainak.
április 24. – Az amerikai szenátus jóváhagyja a vegyi fegyverekre vonatkozó egyezményt, amely kimondja a vegyi fegyverek globális betiltását. (Az egyezmény április 29-én lép hatályba.)
április 27. – Az ortodox húsvét ünnepén kihirdetik Teoctist bukaresti pátriárka – illetve a Szent Szinódus – döntését, miszerint az eddigi gyulai helynökséget püspöki rangra emeli.
május 6. – Javier Solana NATO–főtitkár Luxembourgban találkozik Jevgenyij Primakov orosz külügyminiszterrel, ahol megtartják a NATO–Oroszország közötti kapcsolatok alapjait megteremtő dokumentum tárgyalásának ötödik fordulóját.
május 7. – Javier Solana ukrajnai látogatása során megbeszélést folytat Leonyid Kucsma elnökkel és megnyitja a NATO kijevi Információs és Dokumentációs Központját.
május 10. – Iránban több mint 4000 ember hal meg egy 7.1-es erősségű (Richter-skála) földrengésben.
május 12–13. – A WEU rendezésében 28 európai ország külügy- és védelmi miniszterei tanácskoznak Párizsban, hogy védelmi kérdéseket vitassanak meg.
május 13–14. – Javier Solana főtitkár Moszkvában találkozik Jevgenyij Primakov orosz külügyminiszterrel, ahol megtartják a NATO és Oroszország közötti kapcsolatok alapjait megteremtő dokumentum tárgyalásának hatodik fordulóját.
május 14. – Jevgenyij Primakov orosz külügyminiszter megállapodik Javier Solana főtitkárral a „NATO és az Oroszországi Föderáció közötti kölcsönös kapcsolatokról, együttműködésről és biztonságról szóló Alapokmányról”.
május 22. – Borisz Jelcin orosz elnök leváltja Igor Rogyionov védelmi minisztert és helyére Igor Szergejevet nevezi ki.
május 22–25. – NATO Express néven Kecskeméten rendezik a második magyarországi repülőnapokat.
május 27. – Párizsban megtartják a NATO–Oroszország csúcstalálkozót, ahol aláírják a NATO és az Oroszországi Föderáció között létrejövő kölcsönös kapcsolatokról, együttműködésről és biztonságról szóló Alapokmányt.
A portugáliai Sintrában megtartják az Észak-atlanti Együttműködési Tanács (NACC) záróülését.
Az Euro-atlanti Partnerségi Tanács (EAPC) alakuló ülése a portugáliai Sintrában, ahol a NATO és az együttműködő partnerországok külügyminiszterei jóváhagyják az EAPC alapokmányt.
június közepe – Híveinek egy kis csoportjával elmenekül Pol Pot volt kambodzsai diktátor.
június 10. – II. János Pál pápa hatodik zarándokútját teszi szülőhazájában, Lengyelországban, s Krakkóban elkészül a II. János Pál pápa-halom.
június 16–17. – Az Európai Tanács amszterdami csúcsértekezlete elfogadja az EU új szerződését, de nem tesz jelentős lépést a közös védelem irányításával kapcsolatban; továbbra is a WEU marad az a független testület, amely az Európai Unió nevében humanitárius, békefenntartó és válságkezelő feladatokat vállal.
június 16–27. – Lengyelországban és Németországban megtartják a „Balti műveletek 1997” (BALTOPS ’97) elnevezésű PfP haditengerészeti gyakorlatot, melynek célja a tengeri kutatási és mentési műveletek, a parti megfigyelés és a vámintézkedések betartásának gyakorlása.
június 20. – Egy dunaharaszti bejelentésre kirendelt tűzszerész járőrparancsnok és társa – Csorna István főtörzsőrmester és Szabó Norbert honvéd (posztumusz hadnagyok) – egy aknavetőgránát hatástalanítása közben életüket vesztik.
június 20–22. – A „G7” csúcsértekezlethez csatlakozik Oroszország, amely ezután „G8” néven szerepel.
június 22. – Az Albacomp férfi kosárlabda csapata először nyer magyar bajnokságot.
június 23. – Constantin Degeratu román vezérkari főnök magyar partnere, Végh Ferenc altábornagy, vezérkari főnök meghívására Budapestre érkezik kétnapos hivatalos látogatásra, melynek során egy közös magyar–román békefenntartó zászlóalj létrehozásáról tárgyalnak.
június 24. – A Mir űrállomásnak ütközik egy orosz Progress típusú teherűrhajó. Az űrállomás egyik modulja jelentősen megrongálódott, az energiatermelés drasztikusan lecsökkent, de az űrhajósok biztonságban megúszták.
június 26. – A genfi Leszerelési Konferencián döntést hoznak a gyalogsági aknák fokozatos felszámolásáról.
július 8-9. – NATO csúcsértekezlet Madridban. Hivatalosan is felkérték Magyarországot, Csehországot és Lengyelországot az Észak-atlanti Szerződés Szervezetébe való belépésre. 
George Joulwan tábornok utódaként Wesley Clark amerikai hadseregtábornokot nevezik ki a Szövetséges Fegyveres Erők európai legfelső parancsnokává (SACEUR).
július 15. – Slobodan Miloševićet választja jugoszláv elnökké a szövetségi parlament.
július 18. – Brüsszelben – nagyköveti szinten – megtartja első ülését a NATO–Oroszország Állandó Közös Tanács (PJC), amelyen megállapodnak a szervezeti és eljárási kérdésekről.
július 23. – A jugoszláv elnöki székben Slobodan Milošević váltja Zoran Lilićet.
szeptember 10. – Magyarország képviselői megkezdik a csatlakozási tárgyalásokat a NATO-val.
szeptember 16. – Lengyelország képviselői megkezdik a csatlakozási tárgyalásokat a NATO-val.
szeptember 23. – Csehország képviselői megkezdik a csatlakozási tárgyalásokat a NATO-val.
szeptember 26. – A NATO és Oroszország külügyminiszterei első alkalommal találkoznak a NATO–Oroszország Állandó Közös Tanács keretében.
szeptember vége – Az utóbbi hónapokban 500 ezer ember halt éhen Észak-Koreában.
október 1. – Igor Szergejev orosz védelmi miniszter a NATO védelmi minisztereivel folytatott megbeszélésen bejelenti, hogy Oroszország a közeljövőben katonai összekötő tisztet küld a szövetség brüsszeli központjába.
október 2–8. – A Bolgár Atlanti Klub szervezésében az Atlanti Szerződés Társasága közgyűlést tart Szófiában.
október 3. – Magyarország vonatkozásában hatályba lép a védjegyek nemzetközi lajstromozásáról szóló Madridi Megállapodáshoz kapcsolódó 1989. évi Jegyzőkönyv.
október 9. – Ukrajna és Magyarország – a NATO-n kívüli országok közül – elsőkként nyitják meg diplomáciai missziójukat a szövetségnél.
október 13. – Bukarestben kezdetét veszi az Észak-atlanti Közgyűlés 43. éves ülése.
A ThrustSSC nevű sugárhajtású jármű 1228 km/h-ra javítja az autók szárazföldi sebességi rekordját
Floridából útnak indul a Cassini űrszonda. (Az eredetileg négyévesre tervezett küldetés 2017-ben – a Szaturnusz légkörében történő megsemmisülésével – fejeződött be.)
október 19. – A Crna Gora-i elnökválasztás második fordulója, ahol a reformer Milo Đukanović győz.
november 9. – II. János Pál pápa boldoggá avatja Apor Vilmost, a szovjet katonák által 1945-ben meggyilkolt vértanú püspököt.
november 11. – az UNESCO Közgyűlése elfogadta az Emberi Génállomány és Emberi Jogok Egyetemes Nyilatkozatát.
november 13. – Magyarországon megalakul az Országos Igazságszolgáltatási Tanács.
Irak kiutasítja területéről az ENSZ fegyverzet–ellenőrző és megsemmisítő bizottságának amerikai tagjait.
A magyar részvények közül elsőként a Matáv papírjai jelennek meg a New York-i tőzsdén, 730 Ft-os áron.
november 15. – Kínában csaknem nyolcévi börtön után szabadon engedik az egyik legismertebb ellenzéki politikust, Vej Csing-senget, aki az Egyesült Államokba távozhatott.
november 18. – A németországi Erfurtban zajló WEU külügy- és védelmi miniszteri tanácskozáson megegyeznek az EU és a WEU elnökségének összehangolásáról.
november 24. – Csődöt jelent a negyedik legnagyobb japán brókerház, a Yamaichi Securities.
november 30. – Lemond Václav Klaus cseh miniszterelnök, helyére – ideiglenes jelleggel – a technokrata Josef Tosovsky, addigi jegybankelnök kerül.
december 2–3. – A NATO–Oroszország Állandó Közös Tanács első, védelmi miniszteri szintű értekezlete.
december 16. – Ukrajna és a NATO memorandumot ír alá a polgári védelmi tervezésről és a válságkezelésről.
december 16–17. – A NATO–külügyminiszterek az érintett országok külügyminisztereinek jelenlétében aláírják a Csehország, Magyarország és Lengyelország csatlakozásáról szóló jegyzőkönyvet.
december 23. – A honvédelmi miniszter 115/1997. számú határozatával, a haderő-átalakítás során felszámolt 7. (Keszthely), 14. Rába (Győr) és 15. Kalocsa (Kalocsa) légvédelmi rakétaezredek bázisán – Győr helyőrségben – megalakul a 12. vegyes légvédelmi rakétaezred.
június 26. – Angliában megjelenik a Harry Potter és a bölcsek köve, a világhírű Harry Potter-sorozat első kötete a Bloomsbury Children’s Books kiadó jóvoltából.
Jacques Villeneuve (Williams-Renault) megnyeri a Formula 1-es világbajnokságot. Michael Schumachert kizárják.
augusztus 19. – Esztergályos Patrik ifjúsági olimpiai bajnok magyar párbajtőröző
március 15. – Victor Vasarely (születési nevén Vásárhelyi Győző) magyar-francia festő, az op-art jelentős képviselője
