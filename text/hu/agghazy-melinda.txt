Aggházy Melinda, Paulovitsné, teljes nevén: Aggházy Melinda Borbála Alice (Budapest, 1891. augusztus 1. – Budapest, 1970. augusztus 14.) magyar színésznő, mezzoszoprán primadonna. Aggházy Károly és Farkas Alice leánya, Aggházy Kamil testvére, Aggházy Katalin féltestvére. Nagybátyja Aggházy Gyula.
Rákosi Szidi színiiskoláját végezte el 1916-1917-ben, de tanította Szendy Árpád is. 1916–17-ben Pozsonyba volt szerződése. 1918–1920 között Nagyváradon lépett fel. 1921–22-ben Kolozsvárott, majd 1923–24-ben ismét Pozsonyba szerződött. 1926–27-ben újra Nagyváradon játszott. 1923. március 3-án Budapesten, az Erzsébetvárosban házasságot kötött Paulovics Géza Fülöp Károly tőzsdebizományossal. 1926-ban elváltak.
Magyar színházművészeti lexikon Főszerk. Székely György. Bp., Akadémiai Kiadó, 1994.
Kötő József: Közhasznú esmeretek tára. Színjátszó személyek Erdélyben (1919-1940). Kolozsvár, Polis, 2009.
Magyar Színművészeti Lexikon. Szerk. Erődi Jenő és Kürthy Emil összegyűjtött anyagának felhasználásával... Schöpflin Aladár. [Bp.], Országos Színészegyesület és Nyugdíjintézete, [1929].
