Keplerin otaksuma, on Johannes Keplerin mukaan nimetty otaksuma, joka koskee pallojen pakkaamista kolmiulotteisessa euklidisessa avaruudessa. Sen mukaan samansäteisiä palloja ei voida pakata suuremmalla keskitiheydellä kuin pintakeskisellä kuutiollisella ja heksagonaalisella tiivispakkauksilla. Näiden pakkausten keskimääräinen tiheys on hieman yli 74 %. Vuonna 1998 Thomas Hales todisti lauseen tietokoneen avulla, mutta toistaiseksi kukaan ei ole varmistanut todistusta kynän ja paperin avulla.