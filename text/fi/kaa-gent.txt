KAA Gent on belgialainen urheiluseura, jonka kotikaupunki on Gent. Se on keskittynyt pääasiassa jalkapalloon, mutta sillä on myös yleisurheilu- ja maahockeyjaostot. Seura perustettiin vuonna 1864, mikä tekee siitä yhden Belgian vanhimmista urheiluseuroista. Seuran alkuperäinen nimi oli La Gantoise, mutta se vaihdettiin hollanninkieliseen vuonna 1971. Jalkapallojoukkue pelaa Belgian korkeimmalla sarjatasolla Jupiler Pro Leaguessa.
