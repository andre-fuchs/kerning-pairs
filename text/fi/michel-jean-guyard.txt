Michel Jean Guyard (s. 19. kesäkuuta 1936 Pariisi) on ranskalainen roomalaiskatolinen piispa. Hänet vihittiin papiksi Pariisin arkkihiippakuntaan 25. kesäkuuta 1965 ja nimitettiin Le Havren hiippakunnan johtoon 9. heinäkuuta 2003. Piispaksi vihkiminen seurasi 12. lokakuuta. Pääkonsekraattorina toimi Jean-Marie Lustiger, jota avustivat Joseph Marie Louis Duval ja Michel Marie Paul Saudreau. Uusi piispa asetettiin virkaansa 17. lokakuuta.Guyard jäi eläkkeelle 24. kesäkuuta 2011.
