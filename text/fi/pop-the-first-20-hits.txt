Pop! The First 20 Hits on vuonna 1992 julkaistu, kaikki Erasuren tuohon mennessä julkaisemat singlet aikajärjestyksessä sisältävä kokoelmalevy. Albumi on myös Erasuren neljäs peräkkäinen kotimaassaan Isossa-Britanniassa listaykköseksi yltänyt albumijulkaisu ja yhtyeen kaikkien aikojen myydyin äänite, joka myi kotimaassaan triplaplatinaa sekä Yhdysvalloissa ja Saksassa kultaa.
