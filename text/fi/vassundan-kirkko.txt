Vassundan kirkko (ruots. Vassunda kyrka) on Ruotsissa Knivstan kunnassa sijaitseva kirkkorakennus. Vanhaa romaanista kirkkoa laajennettiin luultavasti 1300-luvulla ja torni rakennettiin 1400-luvulla. Nykyinen kolmisivuinen kuori rakennettiin oletettavasti joskus vuosien 1682 ja 1696 välillä. Kirkko on rakennettu suurimmaksi osaksi luonnonkivestä. Uusklassinen julkisivu tehtiin vuoden 1804 remontin yhteydessä ja myös sisustuksessa näkyy 1800-luvun alun tyyli.
