Hilok (ven. Хило́к) on Baikaliin laskevan Selengan sivujoki Taka-Baikalian aluepiirissä ja Burjatian tasavallassa Venäjällä. Sen pituus on 840 kilometriä ja valuma-alueen laajuus 38 500 neliökilometriä. Keskimääräinen virtaus 22 kilometrin päässä joen suusta on 101 kuutiometriä sekunnissa.Joki saa alkunsa Arahleijärvestä ja virtaa Šakšinskoje- ja Irgenjärvien kautta vuorten reunustamaan leveään laaksoon. Alajuoksulla se on liikennöintikelpoinen.Hilokin laaksossa kulkee Siperian rata. Sen varrella sijaitsee Hilokin kaupunki sekä Mogzonin, Novopavlovkan ja Tarbagatain kaupunkimaiset taajamat.
