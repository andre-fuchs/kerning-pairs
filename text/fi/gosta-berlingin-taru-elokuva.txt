Gösta Berlingin taru (Gösta Berlings saga) on Mauritz Stillerin ohjaama kaksiosainen ruotsalainen mykkäelokuva vuodelta 1924. Se kertoo alkoholisoituneesta papista (Lars Hanson), joka menettää työnsä ja tutustuu yläluokkalaisiin naisiin, kuten kreivitär Dohnaan (Greta Garbo). Elokuvasta tuli tuolloin 19-vuotiaan Garbon läpimurto. Elokuva perustuu kirjailija Selma Lagerlöfin esikoisromaaniin Gösta Berlingin taru vuodelta 1891.
