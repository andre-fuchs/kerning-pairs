Antônio das Mortes on brasilialainen elokuva vuodelta 1969. Sen ohjaaja Glauber Rocha palkittiin Cannesin elokuvajuhlilla parhaasta ohjauksesta.
Elokuva perustuu kansanrunoon ja kertoo ikääntyvästä palkkamurhaajasta, joka kutsutaan vapauttamaan maata kapinallisista, mutta joka tarinan kuluessa alkaa ymmärtää kapinallisten arvomaailmaa. Siinä on nähty yhtymäkohtia tuon ajan tosielämän hahmoihin kuten Che Guevaraan.
