Kuopion steinerkoulu Virkkula on Kuopion Maljalahden kaupunginosassa, 200 metriä Kuopion rautatieaseman länsipuolella toimiva yksityinen, steinerpedagogiikkaa noudattava suomenkielinen yhtenäiskoulu (luokka-asteet 1–9). Koulua ylläpitää Kuopion steinerpedagogiikan kannatusyhdistys. Samassa rakennuksessa toimii myös päiväkoti ja esikoulu Pikku-Saima. Kesäisin koulun tiloihin perustetaan retkeilymaja Virkkula.
