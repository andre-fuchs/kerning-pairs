Mademoiselle (IPA:/mad.mwa.zɛl/; lyhenne Mlle) on ranskaa ja tarkoittaa neitiä. Sana muodostuu etuliitteestä ma ’minun’ ja sanasta demoiselle ’pikku rouva, tyttönen’. Monikko on Mesdemoiselles (/med.mwa.zɛl/; lyhenne Mlles). Monikkomuotoa voidaan käyttää englanninkielisessä keskustelussa tai kirjeenvaihdossa Miss-sanan monikon Misses tilalla.lähde?Sanan käyttö on vähenemässä Ranskassa, sillä hallitus on helmikuussa 2012 kieltänyt sen käytön virallisissa lomakkeissa ja asiakirjoissa. Sen käytön poistamista on vaadittu Ranskassa vuosikymmeniä. Junalipun ostajakin on joutunut ilmoittamaan onko rouva rouva (madame; Mme) vai neiti (mademoiselle; Mlle). Miehiltä siviilisäätyä ei kuitenkaan ole aiemminkaan kysytty. Asiassa kampanjoineet ranskalaiset naisjärjestöt ovat tyytyväisiä päätökseen.
