The Group for Contemporary Music on Harvey Sollbergerin ja Charles Wuorisen vuonna 1962 perustama uuteen taidemusiikkiin erikoistunut yhtye. Se sai vuonna 1985 kunniamaininnan Yhdysvaltain taide- ja kirjallisuusakatemialta ja -instituutilta. Yhtyeen alaa ovat sekä jo vakiintuneet modernit teokset että uusien lahjakkuuksien töiden tulokset. Kokoonpanon julkaisuihin lukeutuvat Naxos-levymerkillä ilmestyneet Jacob Druckmanin, Morton Feldmanin, Roger Sessionsin ja Charles Wuorisen teosten levytykset.
