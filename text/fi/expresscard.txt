ExpressCard on tietokoneissa (etenkin kannettavissa) käytetty laajennuskorttipaikka. ExpressCard korvasi vanhemman PCMCIA -laajennuskorttipaikan ja sen julkisti myös PCMCIA:n taustalla ollut Personal Computer Memory Card International Association vuonna 2003. Vuodesta 2007 alkaen enemmistö kannettavien tietokoneiden valmistajista on siirtynyt varustamaan koneensa ExpressCard-paikalla. Alkuperäisen standardin maksiminopeus on 2.6 Gbit/s. Uusimman ExpressCard 2.1:n nopeus on 5.2 Gbit/s.