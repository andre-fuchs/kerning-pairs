Yhtyneet kulmakarvat tai yhdistyneet kulmakarvat ovat ihmisen kulmakarvat, jotka ovat yhteenkasvaneet. Eräissä maissa kuten Tadžikistanissa yhtyneitä kulmakarvoja pidetään feminiinisenä kauneuden ja puhtauden symbolina. Yhtyneissä kulmakarvoissa ei ole mitään vaarallista, mutta ne voivat kuitenkin olla jonkin sairauden tunnusmerkki, kuten Cornelia de Lange -oireyhtymässä. Yhdistyneitä kulmakarvoja on esiintynyt myös fiktiossa, esimerkiksi Simpsonit-televisiosarjassa Maggie Simpsonin perivihollinen on Gerald-vauva, jolla on mustat paksut yhtyneet kulmakarvat.
