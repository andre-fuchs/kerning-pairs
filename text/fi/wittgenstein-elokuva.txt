Wittgenstein on englantilaisen Derek Jarmanin ohjaama elokuva Ludwig Wittgensteinin elämästä. Elokuva on dramatisointi ja ottaa taiteellisia vapauksia, jonka vuoksi se luokitellaan fiktioksi.Elokuvan maailmanensi-ilta oli vuoden 1993 Berliinin elokuvajuhlilla. Elokuva voitti juhlien parhaan kokoillan elokuvan Teddy-palkinnon.
Wittgensteinin Suomen-ensi-ilta oli 12. marraskuuta 1993 elokuvateatteri Illusionissa. Yleisradio esitti elokuvan televisiossa 18. toukokuuta 1997.
Video-oppaassa vuodelta 1994 Olavi Similä sanoo elokuvan sisältävän tyyliä, taitoa, filosofiaa ja ironiaa samassa paketissa. Hän antaa Wittgensteinille kolme tähteä viidestä, mikä vastaa sanallista arviota ”hyvä”.
