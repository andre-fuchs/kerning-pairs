Ossi Repo on Kemin entinen kaupunginjohtaja. Kemin kaupunginvaltuuston valitessa kaupunginjohtajan kuuden vuoden määräajaksi vuonna 2005 hän voitti Martti Ruotsalaisen äänin 23–20. Ennen valintaansa kaupunginjohtajaksi Repo oli Lapin liiton kehittämisjohtaja. Eläkkeelle hän jäi vuonna 2012. Sittemmin hän on toiminut ainakin kuntajakoselvittäjänä Pohjois-Karjalassa ja Vaasan seudulla ja kannustanut Meri-Lapin kuntia yhdistymään.
