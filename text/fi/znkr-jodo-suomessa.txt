ZNKR (Zen Nihon kendō renmei, jap. 全日本剣道連盟) jōdō on Japanin kendoliiton alaisuudessa harjoiteltava nykyaikainen budolaji, jossa käytetään aseena keppiä. Kepillä torjutaan miekalla aseistautuneen henkilön iskut ja hallitaan häntä tai hyökätään tätä vastaan. ZNKR jōdōta on harjoiteltu Suomessa 1990-luvun puolivälistä ja virallisesti vuodesta 2002 lähtien, jolloin se otettiin Suomen kendoseurojen keskusliiton (FKA) lajivalikoimaan. Suomessa on tällä hetkellä (18.10.2009) 100 ZNKR jōdōssa tasokokeen suorittanutta harjoittelijaa. ZNKR jōdōa eli kendoliiton jōdōa voi Suomessa tällä hetkellä harjoitella FKA:n seuroista Helsingissä (Helsingin kendoseura Ki-Ken-Tai-Icchi ry) ja Tapanilan Erä ry:n kendojaoksessa, Turussa (Turun kendoseura Rendaino ry), Porissa (Porin Kendoseura DAI KUMA KEN KAI) ja Espoossa Leppävaaran budoseurassa. Lajin ensimmäiset Suomen-mestaruuskilpailut pidettiin Ulvilassa huhtikuussa 2007.
Jōdōssa harjoitellaan yksilöharjoitteita (12 tandoku dōsa), pariharjoitteita (12 sōtai dōsa) sekä 12 jōdō-kataa. Tandoku dōsa tehdään yksin tai ryhmässä jōlla harjoitellen. Sōtai dōsa ja kata harjoitellaan pariharjoituksina, siten että toisella harjoittelijoista on jō-sauva ja toisella bokken-puumiekka. Kun ZNKR jōdōn 12 kataa alkavat sujua, on luonnollista jatkaa harjoittelua myös Shindō Musō-ryū -jōdōn koryū-katojen parissa.  Seitei jōdōssa on käytössä kyū (6–1) / dan (1–8) -tasojärjestelmä. ZNKR jōdōn graduoinneissa edetään Japanin kendoliiton mallin mukaisesti.
Kokenein suomalainen ZNKR jōdōka on Asko Pitkänen (kendo 3. dan, jōdō 5. dan, iaidō 1. dan), joka oli harjoitellut jōdōta Japanissa vuosina 1987–1988 ja suorittanut siellä harjoitellessaan 2. danin (nidan). Palattuaan Suomeen vuonna 1989 hän harjoitteli kendoa, ensin Helsingin kendoseura Ki-Ken-Tai-Icchissä ja sittemmin Turun kendoseura Rendainossa. Pitkänen osallistui myös kansainvälisiin kilpailuihin Suomen maajoukkueen jäsenenä vuosina 1989–1994. Vuosina 1994–2000 ZNKR jōdōta harjoiteltiin Turussa pienessä ryhmässä. Harjoittelu oli epäsäännöllistä, ja perustui Asko Pitkäsen vetämiin harjoituksiin. 
Asko Pitkänen ei kuitenkaan ollut ensimmäinen suomalainen jōdōka, sillä Jorma Kivinen (judossa 8. dan) oli harjoitellut 1970-luvulla Japanissa jōdōa kuuluisan yhdysvaltalaisen kamppailulajiharrastajan ja kirjailijan Donn F. Draegerin johdolla. Kivinen joutui pitämään taukoa judoharjoittelussaan murrettuaan jalkansa. Kivinen suoritti jōdō-harjoittelujaksonsa päätteeksi 1. danin. Suomeen palattuaan Kivinen veti muutamia jōdō-peruskursseja, lähinnä judokoille. Lajin harjoittelu kuitenkin kuivui kokoon ajan, kiinnostuksen ja resurssien puutteen johdosta. Kivisen ja Pitkäsen lisäksi suomalainen Nina Dodd (o.s. Parikka) (kendo 2.dan, jōdō 2. dan, iaido 1. dan) harjoitteli jōdōa Japanissa vuosina 1987–1988 ja graduoi 2. danin samoissa kokeissa Pitkäsen kanssa.
Vuonna 2000 ZNKR iaidō otettiin virallisesti Suomen kendoseurojen keskusliiton ohjelmaan, kun José Martinez-Abarca (iaidō 5. dan, jōdō 2. dan) oli muuttanut Suomeen ja alkanut ohjata iaidō-harjoituksia Helsingin kendoseurassa (KKTI). Koska Martinez-Abarca veti Helsingissä iaidōn ohessa ajoittain myös jōdō-harjoituksia, katsoivat Pitkänen ja Martinez-Abarca ajan olevan kypsä ensimmäiselle ZNKR iaidō- ja jōdō-leirille Suomessa. Se pidettiin Turussa 24.–25. marraskuuta 2001.Aikaisemmin jōdōta oli toki tehty tunnetuksi suomalaisilla kendoleireillä Ruotsissa asuva Takao Momiyama-sensei Pori Jazz -kendoleirillä 1990-luvun lopulla ja Asko Pitkänen muillakin kotimaisilla leireillä.
ZNKR jōdō hyväksyttiin Suomen kendoseurojen keskusliiton viralliseksi lajiksi vuonna 2002. Suomen kendoseurojen keskusliiton hallituksessa ovat jōdōvastaavina toimineet Asko Pitkänen 2002-2004, Mikko Lehmusvyöry 2005–2007 sekä 2013–2015, Timo Reenpää 2008–2012 ja Joonas Pihlaja 2016 alkaen.
Leimallista ZNKR jōdōlle Suomessa on että yli puolella dan-arvoisista jodokoista on dan-arvo myös jossakin toisessa budō-lajissa.
Koska uuden lajin juurruttaminen Suomeen ei ollut mahdollista pelkällä hyvällä tahdolla, piti suomalaisten jōdōkoiden olla valmiita lähtemään ulkomaisille leireille hakemaan oppia jōdōssa. Ulkomaisia opettajia tarvittiin myös opettamaan seitei jōdōta kotimaisilla leireillä. Aluksi leireillä opettajat ovat opettaneet sekä seitei iaidōta että jōdōta omissa harjoituksissaan leiriläisille. Ensimmäisiin sensei vierailijoihin kuuluivat José Martinez-Abarcan entinen opettaja, englantilainen Peter West -sensei (iaidō 7. dan, jōdō 4. dan, kendo 1. dan) pitäen Suomessa 2003 jopa kaksi jōdō/iaidō leiriä. Hän pitikin ensimmäiset kyū-graduoinnit jōdōssa Suomessa toukokuussa vuonna 2003.
Eurooppalaisilla jōdō-leireillä ahkerasti vieraileva japanilainen opettaja Shizufumi Ishido -sensei (iaidō 8. dan hanshi, jōdō 8. dan kyōshi, kendō 7. dan) kehotti suomalaisia jōdōkoita kääntymään Ruotsissa asuvan Takao Momiyama-sensein (iaidō 7. dan renshi, jōdō 7. dan renshi, kendo 5. dan) puoleen. Momiyama-sensei ja hänen pitkäaikainen harjoitteluparinsa Rolf Radakovits -sensei (iaidō 6. dan renshi, jōdō 6. dan) ovatkin sittemmin vierailleet säännöllisesti opettamassa jōdō-leireillä Suomessa.Vuonna 2007 Porin Kendoseuran järjestämillä kuudensillatoista Pori Jazz-Kendoleirillä vieraili jōdōn ja iaidōn pääopettajana Itō Takayoshi-sensei (kyōshi, 7. dan kendō, iaidō ja jōdō). Leirinäytöksessä (yhdessä Rolf Radakovits-sensein kanssa) hän esitti edistyneempien jōdōkoiden harjoitteluun liitettävien jōdōn liitännäislajien kävelykepin (Uchida-ryū tanjōjutsu) ja ketjusirpin (Isshin-ryū kusarigamajutsu) katoja leiriyleisölle. Tiettävästi tämä oli ensimmäinen kerta kun Uchida-ryūn kävelykeppi- ja Isshin-ryūn ketjusirppitaitoja esitettiin julkisesti Suomessa.
Helsingin kendoseura Ki-Ken-Tai-Icchissä järjestettiin ensimmäiset jōdōn peruskurssit kevättalvella 2005, minkä jälkeen uusia peruskursseja on järjestetty säännöllisesti aina vuodenvaihteen jälkeen ja syksyn alussa. Myös Turun kendoseura Rendainossa on pidetty jōdōn peruskursseja, mutta toiminta ei ole vakiintunutta. KKTI:ssä jōdōn peruskurssitoiminnasta ovat vastanneet Mikko Lehmusvyöry (jōdō 4. dan) ja Timo Reenpää (jōdō 4. dan).
Asko Pitkäsen (kendō 3. dan, jōdō 4. dan, iaidō 1. dan) johdolla Turun kendoseura Rendainossa aloitettiin jōdō-peruskurssit. Vaikka Rendainossa olikin pitkään pidetty 1990-luvulla hengissä Suomen jōdō-harjoittelua, peruskurssit alkoivat vasta 2000-luvun puolivälissä.
Porissa jōdōn harjoittelu alkoi jōdō-peruskurssin myötä. Lähtölaukauksena toimivat ”ZNKR jōdō 5 vuotta FKA:ssa” -leiri ja jōdōn ensimmäinen kyū-cup-kilpailu Porissa Porin Kendoseuran dōjōlla Porin Puuvillassa 29.–30. syyskuuta 2007. Porin kendoseura on toinen suomalainen kendoseura, jossa harjoitellaan FKA:n kaikkia kolmea japanilaisen miekkailun lajia (kendo, iaidō ja jōdō).
Syyskuussa 2008 jōdō harjoittelu alkoi kahdessa uudessa seurassa. Tapanilan Erän kendojaoksessa Helsingissä ja Oulussa (Oulun kendoseura Hokufuussa). Kokkolan Jymyn kendojaos Shi Dai Shi Gō aloitti ZNKR jōdōn harjoittelun Kokkolassa 2009 syyskuussa unkarilaisen József Bereczkin ohjauksessa. Syyskuussa 2012 Leppävaaran budoseura aloitti oman jōdōharjoitusvuoron ylläpidon harjoiteltuaan aiemmin jōdōta Helsingin kahden muun jōdō-seuran harjoituksissa. Pääkaupunkiseudun jōdō-seurojen yhteistyö on tiivistä. Myös Jyväskylän Ryūtōkai-seurassa on harjoiteltu ZNKR jōdōa. Vuonna 2017 aktiivista ZNKR jōdōn harjoittelua on Helsingissä, Espoossa, Turussa ja Porissa ja laji on muissa edellä mainituissa seuroissa tauolla tai harjoittelu on lopetettu.
Suomen kendoseurojen keskusliitolla (FKA) ei ole vielä mahdollisuuksia järjestää ZNKR jōdō tasokokeita dan-tasolla. Euroopan kendoliiton (EKF) sääntöjen mukaan jo 1. danin kokeen raatiin vaaditaan viisi vähintään 4. danin suorittanutta tasokoetuomaria. ZNKR jōdōn dan-arvot pitää toistaiseksi graduoida ulkomaisilla leireillä tai sitten vuosittain järjestettävissä EM-kisoissa. Näissä tapahtumissa järjestetään EKF:n säännöt ja vaatimukset täyttäviä dan-tasokokeita. Näin suoritetut dan-arvot pätevät IKF:n kriteerien mukaan kansainvälisesti. Kyu-arvoja voidaan suorittaa Suomen kendoseurojen keskusliiton jäsenseuroissa FKA:n tasokokeen suorittamissääntöjen ja käytäntöjen mukaan.
Jōdōssa on järjestetty Euroopan-mestaruuskisoja vuodesta 2002. Kisoissa kilpaillaan sekä joukkuemestaruudesta että yksilömestaruuksista tasoilla mudan (kyū-arvo, ei dan-arvoa), shodan, nidan, sandan, yondan ja godan (1.–5. dan). Joukkueessa on kolme jäsentä, aloittaja (sempō), varakapteeni (fukushō) ja joukkueen kapteeni (taishō). Joukkue muodostetaan pääsääntöisesti niin, että kapteeni on kokenein ja aloittaja kokemattomin jōdōka. Joukkueen jäsenten yhteen laskettujen dan-arvojen summa ei saa ylittää kymmentä ja korkein saa olla enintään 5. dan. Tämä sääntö tasoittaa joukkueiden otteluita merkittävästi. Ottelussa kukin jäsen tekee vuorollaan kolme kataa jō-sauvalla, kilpailevan joukkueen jäsentä vastaan siten että oman joukkueen jäsen on hänen miekkaparinaan. Kapteeni toimii ensin miekkapuolena eli uchidachina aloittajalle ja varakapteenille, sitten varakapteeni toimii miekkapuolena kapteenin suorituksessa. Jokainen kilpailija suorittaa eri katat jōdōn 12 katan sarjasta.
Suomalaiset aloittelevat jōdōkat innostuivat kuullessaan, että jōdōn kolmannet Euroopan-mestaruuskilpailut pidettäisiin Tukholmassa vuonna 2004. Leireillä opettaneet senseit kannustivat heitä osallistumaan kisoihin.
Tukholma 2004 oli Suomen jōdō-maajoukkueen debyytti. Kyseessä oli myös suomalaisten jōdōkoiden ensimmäinen kilpailu kautta aikain, sillä tätä ennen ei kotimaassakaan oltu kilpailtu. Suomi osallistui yksilökisoissa shodan-luokkaan ja joukkuekilpailuun. Huolimatta kokemattomuudestaan suomalaiset saivat tuomaripisteitä, vaikka varsinaista menestystä ei vielä tullutkaan.
Bolognan kisoihin mennessä lajin suomalaisten harrastajien määrä oli jo kasvanut ja joukkueessa oli kuusi jäsentä. Suomi osallistui yksilökisoissa mudan-, shodan- ja nidan-luokkiin sekä joukkuekilpailuun. Mudan-luokkaan osallistuivat Jarkko Lakkisto ja Mikko Loponen, joukkueessa varamiehenä oli Niilo Kiesiläinen. Myös Asko Pitkänen saatiin mukaan joukkueen kapteeniksi ja nidan-luokkaan. Shodan-luokassa ja joukkuekisassa edustivat jo Tukholman kisoissa mukana olleet Timo Reenpää ja Mikko Lehmusvyöry.
Brightonin kisoja oli aikaistettu normaalista syystalvesta syyskesään Taiwanissa 6.–11. joulukuuta 2006 järjestettävien kendon kolmansientoista maailmanmestaruuskisojen järjestelyjen takia. Jōdō-maajoukkueen kokoaminen oli tavallista hankalampaa, koska maajoukkueen kapteeni Asko Pitkänen ei voinut osallistua aikaistettuihin kisoihin ja hänen korvaamisensa vaati uudelleenjärjestelyjä joukkueessa. Suomi osallistui yksilökisoissa mudan-, shodan- ja nidan-luokkiin sekä joukkuekilpailuun. Menestystä tuli Mikko Lehmusvyöryn Fighting Spirit-palkinnon myötä, mutta myös muut maajoukkueen ottelijat kilpailivat hyvin ja etenivät pooleistaan pudotuspeleihin voittaen etukäteen vahvemmiksi arvioituja vastustajia ja riistäen pisteitä taitavimpien joukosta omissa sarjoissaan. Kolmansissa jōdōn EM-kisoissaan Suomen maajoukkue oli kasvanut tulokkaasta jo varteenotettavaksi vastustajaksi, jota ei kannattanut aliarvioida.
Pariisissa Suomen 2007 jōdōmaajoukkue jatkoi edellisvuoden hengessä, parastaan tehden. Enää eivät vain muut kisajoukkueet olleet helposti yllätettävissä. Suomi jo tunnettiin ja joukkueen taidot ja henki muistettiin, varteenotettavana kisakumppanina. Suomea edustamassa oli myös uusia kasvoja, Suomen-mestaruuskilpailuissa menestyneiden Kari Wilskan ja Niko Hutrin osallistuessa kilpailuun mudan-luokassa. Kisan jälkeisessä tasokoetilaisuudessa suomalaiset kunnostautuivat suorittamalla menestyksekkäästi tasokokeensa korkea-arvoiselle raadille kaikkien kokelaiden läpäistessä oman tasonsa tasokokeen. Suomeen saatiin uusia dan-arvoja kaikkiaan kolme 1. danin ja yhden 3. danin verran. Suomalaisten dan-jōdōkoiden määrä kasvoi kerralla yli 20 prosenttia.
Sveitsin Magglingenissa 2.–6.11.2008 pidetyissä kilpailuissa Suomen Eija Snickeri voitti Fighting Spirit-palkinnon shōdan-sarjassa.
Kahdeksannet ZNKR jōdōn euroopanmestaruuskisat pidettiin Alankomaiden Mierlossa 16.–18.11.2009. Suomen jōdōmaajoukkue osallistui kisoihin kuuden henkilön vahvuisena, Asko Pitkäsen jäätyä sairauden vuoksi pois.
Yhdeksännet ZNKR jōdōn euroopanmestaruuskisat pidettiin Belgian Brysselissä 3.-5.9.2010. Eija Snickeri voitti Fighting Spirit -palkinnon Nidan-luokassa.
ZNKR:n delegaatio kisoissa: Namitome-sensei, Shiia-sensei ja Ishido-sensei. Paulus Artimo voitti hopeaa mudan-luokassa.
ZNKR jōdōn yhdennettoista euroopanmestaruuskisat pidetään Belgian Brysselissä 31. elokuuta – 2. syyskuuta 2012.
Suomen kendoseurojen keskusliitto järjesti ensimmäiset jōdōn Suomen-mestaruuskilpailut vuonna 2007. Jōdōssa otellaan Suomen-mestaruuksista kahdessa luokassa: Suomen-mestaruus yksilöt – mudan (jōdōn tasokokeessa hyväksytysti suoritettu Suomen kendoseurojen keskusliiton hyväksymä kyū-arvo, mutta ei dan-arvoa) ja Suomen-mestaruus yksilöt – yudansha (jōdōn tasokokeessa hyväksytysti suoritettu Euroopan kendoliiton hyväksymä dan-arvo). Lisäksi ottelijoiden tulee olla kendoseurojen keskusliiton vakuutettuja jäseniä.
Porin Kendoseuran Ulvilassa 15. maaliskuuta 2007 isännöimissä Suomen ensimmäisissä jōdōn Suomen-mestaruuskilpailuissa päätuomareina toimivat:
Örs Gubas 4. dan iaidō, 4. dan jōdō (Swe)Porin Kendoseuran Porissa 20. huhtikuuta 2008 isännöimissä jōdōn Suomen-mestaruuskilpailuissa päätuomareina toimivat: 
Rolf Radakovits 6. dan iaidō, 5. dan jōdō (Swe)Tapanilan Erän kendojaoston Helsingissä 26. huhtikuuta 2009 isännöimissä jōdōn Suomen-mestaruuskilpailuissa päätuomareina toimivat: 
Sida Yin 3. dan iaidō, 2. dan jōdō, kendō 1.dan (Swe)Leppävaaran budoseura ry:n Hyvinkäällä 25. huhtikuuta 2010 isännöimissä jōdōn Suomen-mestaruuskilpailuissa päätuomareina toimivat:
Sida Yin 3. dan iaidō, 3. dan jōdō, kendō 2.dan (Swe)Turun kendoseura Rendaino ry:n Turun Caribia areenalla 3. huhtikuuta 2011 isännöimissä jōdōn Suomen-mestaruuskilpailuissa tuomareina toimivat:
Sida Yin 3. dan iaidō, 3. dan jōdō, kendō 2.dan (Swe)Porin kendoseuran 1. huhtikuuta 2012 isännöimissä jōdōn Suomen-mestaruuskilpailuissa tuomareina toimivat:
Robert Rodriguez renshi 7. dan iaido, renshi 6. dan jodo (Fra)Helsingin kendoseuran KKTI:n 7. huhtikuuta 2013 isännöimissä jōdōn Suomen-mestaruuskilpailuissa tuomareina toimivat:
Asko Pitkänen 4. dan jodo (Fi)Helsingin Tapanilan Erän 6. huhtikuuta 2014 isännöimissä jōdōn Suomen-mestaruuskisoissa päätuomareina toimivat:
Robert Rodriguez renshi 7. dan iaidō, renshi 6. dan jōdō (Fra)Turun kendoseura Rendaino ry:n 12. huhtikuuta 2015 järjestämissä jōdōn SM-kilpailuissa päätuomareina toimivat:
Timo Reenpää 4. danHelsingin kendoseura Ki-Ken-Tai-Icchi ry:n 15. toukokuuta 2016 järjestämissä jōdōn SM-kilpailuissa päätuomarina toimi:
Asko Pitkänen, 5. danVuonna 2016 jōdōn SM-kilpailut järjestettiin ensimmäistä kertaa erillään iaidōn SM-kilpailuista. Tällöin myös kilpailusarjoihin tehtiin muutoksia. Yksilökilpailut oteltiin kolmessa sarjassa: mudan, shodan-nidan ja sandan-yondan.
Suomen ZNKR/SMR jodo kotisivut – Suomen kendoseurojen jodokoiden kotisivuSuomalaiset kendoseurat, joissa voi harjoitella ZNKR jōdōaHelsinki, Ki-Ken-Tai-Icchi Ry: Ki-Ken-Tai-Icchi Ry:n kotisivut
