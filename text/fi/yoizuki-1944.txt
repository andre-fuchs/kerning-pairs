Yoizuki (jap. 宵月) oli keisarillisen Japanin laivaston Fuyutsuki-luokan hävittäjä toisessa maailmansodassa.
Alus tilattiin Uraga Dock Companyltä. Sen köli laskettiin 25. elokuuta 1943 ja alus laskettiin vesille 25. syyskuuta 1944. Alus otettiin palvelukseen 31. tammikuuta 1945.
Alus liitettiin palvelukseenotettaessa koulutettavaksi yhdistetyn laivaston 11. hävittäjälaivueeseen päällikkönään aiemmin Akishimon päällikkönä ollut komentaja Nakao Kotaro, joka luovutti päällikkyyden 10. helmikuuta aiemmin Ushion päällikkönä olleelle Araki Masamille. Alus oli 16. helmikuuta Yokosukassa, jolloin se osallistui ilmahyökkäyksen torjuntaan.Alus saapui 23. helmikuuta Kureen, mistä se siirtyi Japaninmerelle koulutukseen. Alus liitettiin 25. toukokuuta yhdistetyn laivaston 31. saattajalaivueen 41. hävittäjäviirikköön, jonka muut alukset olivat Fuyutsuki, Suzutsuki ja Natsuzuki. Alus vaurioitui lievästi osuttuaan miinaan 5. kesäkuuta Kuren satamasta lähdettyään. Vauriot korjattiin laiturissa.Alus oli 2. elokuuta naamioituna ankkurissa Japaninmerellä ja se antautui paikalla ollessaan. Alus poistettiin palveluksesta 5. lokakuuta 1945, minkä jälkeen se kuljetti kotiutettavia sotilaita Japaniin. Alus luovutettiin 29. elokuuta 1947 Taiwanin laivastolle, joka nimesi sen Fen Yangiksi. Alus romutettiin vuosina 1962–1963.
Gardiner, Robert (toim.): Conway's All the World's Fighting Ships 1922–1946.   Lontoo, Englanti: Conway Maritime Press, 1987. ISBN 0-85177-146-7.    (englanniksi)
Whitley, M. J.: Destroyers of World War Two – an international encyclopedia.   Lontoo: Arms and Armour, 1988. ISBN 0-85368-910-5.    (englanniksi)
Jentschura, Hansgeorg; Jung, Dieter & Mickel, Peter: Warships of the Imperial Japanese Navy, 1869-1945.   Lontoo: Arms & Armour Press, 1977. ISBN 0-85368-151-1.    (englanniksi)
