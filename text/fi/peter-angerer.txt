Peter Angerer (s. 14. heinäkuuta 1959) on entinen länsisaksalainen ampumahiihtäjä ja olympiavoittaja.
Angerer saavutti ampumahiihdossa yhteensä 10 arvokisamitalia, joista neljä tuli henkilökohtaisilta matkoilta. Olympiakultaa hän voitti Sarajevon 1984 kisoissa 20 kilometrin kilpailussa lähes 1,5 minuutin erolla Itä-Saksan Frank-Peter Roetschiin. Hopeaa hän sai 10 kilometrillä hävittyään Norjan Eirik Kvalfossille 8,6 sekuntia. Pronssimitalin hän sai viestissä.
