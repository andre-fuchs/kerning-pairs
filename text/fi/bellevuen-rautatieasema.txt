Bellevuen rautatieasema on rautatieliikennepaikka Saksan pääkaupungin Berliinin keskustassa Hansaviertelin kaupunginosassa. Asema sijaitsee lähellä Bellevuen linnaa, joka on Saksan liittopresidentin asunto.
Asemaa alettiin rakentaa vuonna 1875 ja se otettiin käyttöön 7. helmikuuta 1882. Se sijaitsee Berliinin Stadtbahnin (itä-länsi-suunnassa keskustan poikki kulkevan rataosuuden) varrella ja on Hackescher Marktin rinnalla toinen tämän radan alkuperäisessä asussa säilyneistä rautatieasemista.
