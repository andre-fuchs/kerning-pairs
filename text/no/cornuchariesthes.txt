Cornuchariesthes er en slekt av biller som tilhører den artsrike underfamilien Lamiinae i familien trebukker (Cerambycidae). Slekten omfatter bare én kjent art.
En middelsstor (ca. 12 millimeter), kraftig, gråaktig trebukk. Arten kjennes lett på at pronotum og dekkvingene har lysrosa flekker med svart kant, dekkvingene har også et bredt, lysrosa siksak-tverrbånd. Antennene er betydelig lengre enn kroppen, pronotum nærmest rektangulært med en liten knøl på hver side.
