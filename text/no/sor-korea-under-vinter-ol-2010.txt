Sør-Korea deltok i Vinter-OL 2010 i Vancouver i Britisk Columbia i Canada i 2010 med tilsammen 42 deltakere; 23 menn og 19 kvinner.
Sør-Korea deltok for første gang i de olympiske vinterleker i 1948 og har siden deltatt i alle, med unntak av Oslo i 1952.
Etter Vinter-OL i 2010 har landets vinteridrettsutøvere vunnet tilsammen 45 medaljer, det aller meste fra kortbaneløp. I denne idretten har landet vært dominerende siden idretten ble tatt med i det offisielle OL-programmet i Albertville i 1992.
Under åpningsseremonien til Vinter-OL i 2006 marsjerte de sørkoreanske og de nordkoreanske idrettsutøverne sammen under Koreas gjenforeningsflagg. Det ble ikke oppnådd enighet om et slikt arrangement i 2010, selv om det var et ønske fra IOC.
