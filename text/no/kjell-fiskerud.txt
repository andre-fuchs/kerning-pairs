Kjell Fiskerud (født 12. august 1927 i Lørenskog, død 4. oktober 2009) var en norsk fagforeningsmann og kunstner. 
Han var nestformann i Folkebevegelsen mot norsk medlemskap i EEC i 1972-1973 og en aktiv fagforeningsmann i Norsk Jern- og Metallarbeiderforbund. Fiskerud var også inspektør i Arbeidstilsynet i Oslo fram til 1993. 
Fiskerud er også kjent for sine kunstverk laget av metallspon. Bildene hans finnes i Norge og i flere andre land. LO har mange av hans verker og likeså har flere av landets andre store organisasjoner.