Idobrium er en slekt av biller som tilhører den artsrike underfamilien Cerambycinae i familien trebukker (Cerambycidae).
Middelsstore, slanke, brunlige trebukker. Slekten utmnerker seg særlig ved at hodet er ganske stort med noe utstående fasettøyne (ganske uvanlig mellom trebukker). Antennene er tynne og litt lengre enn kroppen. Pronotum er mye lengre enn bredt, med en kraftig tann midt på hver sidekant, dekkvingene er parallellsidige. Beina er lyse, nokså lange med svakt klubbeformede lår.
