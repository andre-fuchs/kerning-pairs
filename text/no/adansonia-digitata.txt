Adansonia digitata er den mest utbredte arten av baobabtrær (Adansonia) på det afrikanske kontinentet, og finnes på savannene i Afrika sør for Sahara.
Det vitenskapelige hovednavnet er til ære for den europeiske naturforsker som først beskrev treet, Michel Adanson, som på 1700-tallet anla den første botaniske have i Senegal, i Saint-Louis. Tilnavnet (artepitheton) digitata spiller på bladenes utforming. De består av fra fem til ni enkeltblader og kan minne om menneskelige fingre.
