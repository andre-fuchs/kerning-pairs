Kristoffer Nessø (født 6. juli 1993) er en norsk fotballspiller som spiller for Raufoss Fotball.  Han har tidligere spilt for Finnsnes, Tromsdalen, Mjølner og Lofoten.
Nessø dro tilbake til moderklubben Lofoten før 2015-sesongen for å hjelpe klubben tilbake til 3. divisjon. Han ble også tildelt kapteinsbindet for 2015-sesongen. Den 8. september 2016 forlot Nessø Lofoten og skrev under for Mjølner. Den 23. mars 2019 signerte Nessø for Raufoss.
