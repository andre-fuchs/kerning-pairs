Abigail «Abby» Sciuto er en fiktiv person i TV-serien NCIS. Rollen blir spilt av den amerikanske skuespilleren Pauley Perrette. Karakteren Abby er rettsmedisinsk spesialist ved NCIS' hovedkvarter i Washington Navy Yard og er ekspert i ballistikk, digital rettsvitenskap og DNA-analyse. 
Hun blir i serien kalt for Abby, og det er kun obduksjonslegen Dr. Donald Mallard som konsekvent bruker hennes dåpsnavn Abigail. 
