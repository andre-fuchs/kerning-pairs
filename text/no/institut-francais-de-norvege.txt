Institut français de Norvège (tidligere Det franske kultursenter) er et senter som har til formål å bedre forbindelsene mellom Frankrike og Norge. Det finnes avdelinger i Oslo og Stavanger.
Organisasjonen har sitt eget mediatek med franske bøker, tegneserier og filmer. Sentrene arrangerer også franskkurs og tester i franskkunnskaper, det er også et eget opplegg for fransklærere.
