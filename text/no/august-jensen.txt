August Jensen (født 29. august 1991) er en norsk landeveissyklist fra Bodø som sykler for det israelske pro-kontinental-laget Israel Cycling Academy. I 2017 tok han sin så langt største seier under det norske etapperittet Arctic Race of Norway da han vant 3. etappe. Seieren var også med på å sikre 2.plass i sammendraget.
Jensen viste seg frem på den internasjonale scenen for første gang under U23-VM i landeveissykling 2012, men kom i mål 13 minutter bak vinneren Aleksej Lutsenko fra Kasakhstan.
Under Arctic Race of Norway 2013 kom Jensen på andreplass i klatrekonkurransen bak Lars Petter Nordhaug. Sesongen etter vant Jensen klatretrøyen i Arctic Race of Norway 2014 foran slovenske Simon Špilak.
