TV-produksjoner med Adam Dalgliesh er en oversikt over TV-produksjoner med den britiske krim-karakteren Adam Dalgliesh. Disse ble produsert i perioden 1983 til 2004 og består totalt av ti miniserier og to TV-filmer. Alle er britiske.
Rollen som Adam Dalgliesh ble spilt av Roy Marsden i perioden 1983 til 1998, og av Martin Shaw i perioden 2003 til 2004. De ti første produksjonene var ved TV-kanalen ITV, mens de to siste var ved BBC.
Dalgliesh ble skapt av krimforfatter P.D. James og opptrådte første gang i hennes debutroman Cover Her Face, fra 1962. Hun skrev i alt 14 bøker om Dalgliesh og 12 av dem er overført til TV. Bøkene ble utgitt i perioden 1962 til 2008, på forlaget Faber and Faber.
Alle produksjonene, unntagen Mord i hvitt, ble sendt som påskekrim på NRK. Mord i hvitt ble sendt i Detektimen.
