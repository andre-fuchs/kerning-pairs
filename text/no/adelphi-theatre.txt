Adelphi Theatre er et teater med fortrinnsvis musikaler på programmet som ligger i West End i London. På dette stedet har det vært en teaterbygning siden 1806 men den nåværende bygningen med plass til 1500 besøkende ble oppført i 1930. 
Det første teateret het Sans Pareil. Det ble grunnlagt av forretningsmannen John Scott og ledet av hans datter Jane Scott. Hun var en begavet teaterforfatterinne som stod bak femti teaterstykker. Etter Scotts bortgang i 1819 fikk det som nytt navn Adelphi Theatre. 
