«21st Century Breakdown» er den fjerde singelen samt tittelsangen til albumet 21st Century Breakdown, et album utgitt av det amerikanske punkrockbandet Green Day. Sangen slippes som singel den 21. desember 2009.
Det var en del forvirring rundt lansering av «21st Century Breakdown» ettersom det først ble offentliggjort på bandets hjemmeside 10. september 2009 at sangen ville bli utgitt som den tredje singelen fra albumet. Men allerede 25. september 2009, kom kontrabeskjeden om at det var «East Jesus Nowhere» som ble bandets tredje singel fra albumet og ville bli lansert 19. oktober 2009. 21. oktober, annonserte bandet igjen at «21st Century Breakdown» ville bli utgitt som singel. Nå med slippdato 21. desember 2009
Musikkvideoen for «21st Century Breakdown» ble spilt inn september 2009 og regissert av Marc Webb. Musikkvideoen hadde premiere på MTVs hjemmesider 19. oktober 2009Musikkvideoen er delvis animert og delvis ikke animert og er i all hovedsak i sort/hvitt. Gjennom musikkvideoen ser man bandet spille innblandet med scener med hovedpersonene i historien som følger albumet, Kristian og Gloria. Det er også med andre scener, blant annet en heftig debatt mellom to politikere som ender med at de kysser hverandre. Musikkvideoen er laget slik at alt går inn i hverandre, og man får en opplevelse av at musikkvideoen er ukuttet.
