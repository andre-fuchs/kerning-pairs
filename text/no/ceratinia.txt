Ceratinia er en slekt av sommerfugler som hører til gruppen Ithomiini i den store familien flikvinger (Nymphalidae). Det er kjent fire arter som alle lever i den Neotropiske region (Sør- og Mellom-Amerika). Selv om slekten bare omfatter fire arter, er disse ganske vanlige og vidt utbredte slik at det er en av slektene man oftest treffer på.
Små, spinkle sommerfugler med avrundede vinger. Vingene har en ganske smal, mørk kant og er ellers stort sett varselfarget i oransje, svart og gult.
Som de aller fleste Danainae er disse sommerfuglene giftige, og signaliserer dette med et karakteristisk utseende.
