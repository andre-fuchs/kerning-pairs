Freng er utdannet sosialantropolog fra Norges teknisk-naturvitenskapelige universitet i 1999 med en oppgave om hvordan reklame kan studeres som et system av symboler. I etterkant av dette startet han selskapet Trendspotting AS. Han har gjort seg bemerket som en hyppig deltager i ulike media rundt utviklingslinjer i tiden. Freng drev det nevnte selskapet som foretok analyser av trender på vegne av selskaper og offentlige institusjoner. Han startet i 2007 foretaket Rock mot Kreft sammen med sin bror Sindre Freng. Han har også mange års erfaring innen feltet rus, psykisk helse og migrasjonsutfordringer. Innen dette feltet har han skrevet rapportene "Kultur og behandling", "Freeland" og "Vi lever i rus".