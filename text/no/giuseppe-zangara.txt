Giuseppe "Joe" Zangara (født 7. september 1900, død 20. mars 1933) var en italiensk innvandrer og naturalisert statsborger i USA som forsøkte å myrde den presidentvalgte Franklin D. Roosevelt 15. februar 1933. Under en tale av Roosevelt i Miami i Florida, fyrte Zangara av fem skudd med en pistol han hadde kjøpt et par dager før. Han traff ikke Roosevelt, i stedet skadet han fem tilskuere og drepte Anton Cermak, borgermesteren i Chicago.