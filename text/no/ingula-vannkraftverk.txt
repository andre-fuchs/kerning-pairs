Ingula vannkraftverk er et pumpekraftverk under bygging i Drakensberg-fjellene nær grensen mellom provinsene Free State og KwaZulu-Natal, i det sørøstre Sør-Afrika. Anlegget får en utbygd produksjonskapasitet på 1.333 MW fordelt på 4 enheter à 333 MW hver. Reservoarene skal dannes av Bedforddemningen og Bramhoekdemningen, beliggende 4,6 km fra hverandre med et tunnelanlegg for overføring av vann mellom kraftverket og øvre og nedre reservoar.
