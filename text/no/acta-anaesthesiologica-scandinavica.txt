Acta Anaesthesiologica Scandinavica er et vitenskapelig medisinsk tidsskrift med fagfellevurdering innen anestesi, intensivmedisin, smertemedisin og akuttmedisin. Det blir publisert på engelsk.
Tidsskriftet ble etablert i 1957, og er den offisielle publikasjonen til Scandinavian Society of Anaesthesiology and Intensive Care Medicine. Den nåværende redaktør (2013) er overlege Lars Rasmussen.
