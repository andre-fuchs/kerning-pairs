Kanadabalsam (balsamum canadense) er en klar, gulaktig kvae som utvinnes av balsamgran (Abies balsamea) ved å tappe ut barkens dyneformig oppsvulmede harpiksbeholdere. Den er tidligere brukt til fremstilling av finere lakker og kitt.Kanadabalsam har også vært brukt i mikroskopisk teknikk, oppløst i toluen eller xylen, men er nå avløst av syntetiske harpikser.
