Fekting under Sentralamerikanske og karibiske leker 1966. Fekting var en av flere sporter i de tiende sentralamerikanske og karibiske leker som ble arrangert i San Juan på Puerto Rico i perioden 11. til 25. juli 1966. Det var tiende gangen som fekting var med i de sentralamerikanske og karibiske leker. Det var åtte øvelser, seks for menn og to for kvinner. Det var både individuelle og lagkonkurranser i florett, kårde og sabel for menn og individuelt og lag i florett for kvinner. Cuba ble beste nasjon med seks gullmedaljer foran Venezuela og Colombia med en hver.
