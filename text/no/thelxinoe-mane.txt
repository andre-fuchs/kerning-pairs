Thelxinoe (gresk: Θελξινόη), også kjent som Jupiter XLII, er en naturlig satellitt og en av Jupiters måner. Den ble oppdaget av et lag av astronomer ved University of Hawaii ledet av Scott S. Sheppard i 2004 fra bilder tatt i 2003 og gitt den midlertidige betegnelsen S/2003 J 22.Thelxinoe er ca. 2 km i diameter og går i bane rundt Jupiter med en gjennomsnittlig avstand på 20 454 000 km og en omløpstid på 597,607 dager ved en inklinasjon på 151° mot ekliptikken (153° mot Jupiters ekvator). Månen går i en retrograd retning med en eksentrisitet på 0,2685.
Månen fikk i mars 2005 navnet etter Thelxinoe, en av de fire opprinnelige musene ifølge enkelte greske forfattere, og datter av Zevs (Jupiter) ved Mnemosyne.Månen tilhører Anankegruppen, retrograde irregulære måner som går i bane rundt Jupiter mellom 19,3 og 22,7 Gm med inklinasjoner på ca. 150°.
