Gymnastikk under Asialekene 1978. Gymnastikk var en av flere sporter under de åttende Asialekene som ble arrangert i Bangkok i Thailand. Det var andre gangen som gymnastikk var på programmet under Asialekene og det ble kun konkurrert i turn. Turnkonkurransene ble avviklet i perioden 9. til 11. desember 1978. Det var totalt fjorten øvelser, åtte for menn (7 individuelle og en lagkonkurranse) og seks for kvinner (fem individuelle og en lagkonkurranse). Kina ble beste nasjon med ti gullmedaljer foran Japan med tre.
