Terje Sjeggestad har blant annet vært ekspedisjonssjef i Justisdepartementet før han ble Utlendingsnemndas første direktør i 2001. Han ble i januar 2007 utnevnt i statsråd til en ny seksårsperiode som direktør for Utlendingsnemnda. Sjeggestad fratrådte stillingen i 2012 etter endt åremål. Fra mars 2013 er han ekspedisjonssjef i Innvandringsavdelingen i Justis- og beredskapsdepartementet.
