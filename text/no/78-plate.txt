Noen av de eldste 78-platene hadde bare lydopptak på én side, men de fleste hadde lydopptak på begge sider – ett spor per side. De med lydspor på begge sidene kom tidlig på markedet, men en-sidere ble produsert (parallelt med to-sidere) til begynnelsen av 1920-årene. Da tok to-siderne totalt over. 78-platene ble populære først på 1900-tallet og var hovedmedietypen for lydopptak fra da av og langt inn i 1940-årene. I Norge ble det gitt ut 78-plater frem til innpå 1950-årene. Da tok etter hvert vinylplatene med 45 eller 33 omdreininger per minutt over som medietype for lydopptak.
78-platene ble som regel produsert med 10 " diameter, men 12 "-plater fantes også – særlig for klassisk musikk. Men i den tidligste perioden fantes også 7" diameter.
