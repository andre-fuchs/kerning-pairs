En æresvakt er en seremoniell eskorte eller vaktstyrke, ofte i militær sammenheng, som tildeles et lands statssjef, gjestende statsoverhoder, kongelige personer og visse høytstående offiserer for å markere heder og ære.
Æresvakten kan enten paradere ved personens ankomst eller avreise til et gitt sted. Den kan også være plassert på post ved personens bosted. For et statsoverhode består en paraderende æresvakt vanligvis av et kompani med faner og musikk, og kalles da for æreskompani.
