1001 natt (italiensk originaltitell: Il fiore delle Mille e una notte, "Tusen og en natts blomster") er en italiensk eventyrfilm fra 1974 regissert av Pier Paolo Pasolini. Den bygger på flere av historiene fra eventyrsamlingen Tusen og en natt, med særskilt fokus på erotikk og kroppslig humor. Filmen har en rammehandling om en ung mann som har kommet bort fra sin slavinne og elskerinne, og de møter på mange forskjellige mennesker mens de leter etter hverandre.
