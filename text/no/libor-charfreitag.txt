Libor Charfreitag (født 11. september 1977 i Trnava) er en slovakisk sleggekaster. Charfreitag har flere ganger deltatt i mesterskapsfinaler. Første gang var i EM 2002 i München hvor han ble nummer sju. Denne plasseringen oppnådde han også under OL 2004 i Athen. Under VM 2005 i Helsingfors ble han nummer ni. Karrierens høydepunkt er bronsemedaljen fra VM 2007 i Osaka. Charfreitag sin personlige rekord på 81,81, ble oppnådd under et stevne i Praha i 2003.
