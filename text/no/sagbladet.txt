Sagbladet er et fjell i den sentrale delen av Mühlig-Hofmannfjella i Dronning Maud Land. Fjellet ligger på østsiden av Austre Skorvebreen og høyeste punkt måler 2105 moh.Området ble flyfotografert og undersøkt under den norske antarktisekspedisjonen 1956–60. Dette dannet grunnlag for utarbeidelse av kart over området, og i samme forbindelse ble toppen navngitt.Sagbladet er avbildet på et norsk frimerke fra 1985 (NK 966) i anledning den norske antarktisekspedisjonen 1984–85.
