Kaple Panny Marie Sněžné je římskokatolická kaple na návsi obce Žernov. Je chráněna jako kulturní památka České republiky.
Původně barokní kaple stojí prý na místě bývalého pivovaru. Stavba byla dokončena v roce 1780. Po opravách byla znovu otevřena a při slavnostní bohoslužbě vysvěcena arcibiskupem Otčenáškem 25. září 2005.
Půdorys byl původně skoro čtvercový, s apsidovitým kněžištěm. Roku 1898 byla loď prodloužena o 6 metrů a byla k ní přistavěna sakristie. Triumfální oblouk je segmentový. Stěny hladké, okna polokruhová, vížka dřevěná.
