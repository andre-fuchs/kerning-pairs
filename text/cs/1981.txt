1. února – V kinech měl premiéru úspěšný film Postřižiny režiséra Jiřího Menzela natočený dle stejnojmenného románu spisovatele Bohumila Hrabala. Děj komedie je zasazen do nymburského pivovaru v době první republiky. Hlavní role ztvárnili Jiří Schmitzer, Magda Vášáryová, Jaromír Hanzlík, Rudolf Hrušínský a další.
6. března – Na Sokolské chatě v Ostravici na Frýdecko-Místecku vypukl v časných ranních hodinách požár. V objektu byli v době neštěstí ubytováni žáci 7. tř. jedné olomoucké základní školy na lyžařském výcviku a několik turistů. Požár vznikl zřejmě od nedopalku cigarety a rychle se v dřevěné, čerstvě natřené budově rozšířil. Celkem 8 lidí na místě uhořelo, z toho 4 děti. 14 osob utrpělo různě těžká zranění. Oheň budovu zcela zdemoloval a k její obnově už nedošlo.
12. – 13. března – Povodí Ohře a Bíliny zasáhla povodňová vlna. Nejhorší situace byla na Karlovarsku, Lounsku, Litoměřicku a Ústecku. Řeka Teplá v Karlových Varech dosáhla 3. stupně povodňové aktivity a v lázeňském centru města vystoupila jen asi 30 cm pod úroveň okraje nábřežní zdi a ulice. Rekordní průtoky byly zaznamenány také na Rolavě ve Staré Roli a na řece Ohři za soutokem s Teplou v Karlových Varech – Drahovicích. V Jáchymově se protrhla hráz rybníka a metrová přívalová vlna zaplavila svažité náměstí. V okrese Louny zaplavily vody řeky Ohře stovky hektarů zemědělské půdy a několik zemědělských objektů na břehu. Přímo v Lounech byl na Ohři zaznamenán historicky nejvyšší vodní stav. Také na okrese Litoměřice zaplavily řeky Ohře a Labe četné hektary úrodné půdy. V Ústí nad Labem hladina dosáhla výše 660 cm, zaplavila přístavy a hlavní silniční tah z Prahy do Děčína. Kritický stav byl zaznamenán také na řece Bílině na Ústecku, konkrétně ve Stadicích a Koštově, kde zaplavila asi 20 rodinných domů.
2. dubna – Na předmostí Nuselského mostu na severním okraji Pankrácké pláně byl dokončen a slavnostně otevřen Palác kultury. Výstavba pětipodlažní rozsáhlé multifunkční budovy trvala 5 let. Hlavním účelem paláce bylo pořádání sjezdů velkých celostátních organizací (zejm. KSČ, ROH, SSM, atd.), pořádání mezinárodních konferencí, ale také různých kulturních akcí. V budově je 8 sálů s kapacitou celkem 4 500 míst, z čehož největší, Sjezdový sál, pobere na 2 500 osob. Z prosklené severovýchodní stěny paláce se otevírá pěkný výhled na centrum Prahy a Pražský hrad. V roce 1995 byl objekt přejmenován na Kongresové centrum Praha.
6. – 10. dubna – V nově zprovozněném Paláci kultury v Praze se konal XVI. sjezd KSČ. Účastnilo se ho 1 447 delegátů ze všech krajů republiky. Výsledky sjezdu nepřinesly téměř žádné vnitropolitické změny, nadále pokračovala politika normalizace, ve vedení strany nedošlo téměř k žádným kádrovým obměnám. V důsledku ekonomických obtíží zemí východního bloku však bylo přiznáno nesplnění plánovaného růstu národního důchodu.
16. května – U příležitosti 60. výročí založení KSČ měl v Československé televizi premiéru třináctidílný seriál Okres na severu. Jeho hrdinou je vedoucí tajemník Okresního výboru KSČ „soudruh Josef Pláteník“, jehož postava má ztělesňovat ctnosti dobrého a příkladného komunisty. Soudruh Pláteník působí v okrese, který prochází bouřlivou socialistickou výstavbou a rozvážně řeší četné problémy. Seriál, jehož exteriéry se natáčely převážně v Kralupech nad Vltavou (Chemička i sídliště kde tajemník Pláteník bydlel), je dílem režiséra Evžena Sokolovského. Scénář napsal Jaroslav Dietl. Hlavní roli soudruha Pláteníka ztvárnil Jaroslav Moučka, jeho ženu hrála Jiřina Švorcová.
5. – 6. června – Konaly se všeobecné volby do Federálního shromáždění, národních rad a všech stupňů národních výborů. Výsledky nebyly nijak překvapivé – volební účast i podíl hlasů pro kandidátku Národní fronty přesahovaly 99,5 %.
24. června – V Praze podepsali československý prezident Gustáv Husák a prezident tehdejší Afghánské demokratické republiky Babrak Karmal Smlouvu o přátelství a spolupráci mezi oběma zeměmi.
3. září – V prostoru hlubinného hnědouhelného dolu Pluto II koncernového podniku Doly Vítězného února v Louce u Litvínova na Mostecku došlo k sérii čtyř explozí, jež měly za následek rozsáhlý požár a zával. Tragédie si vyžádala 65 obětí na životech. Příčina neštěstí nebyla nikdy zcela objasněna, šlo však pravděpodobně o nahromadění metanu a zápar uhlí v kombinaci se zanedbáním bezpečnostních předpisů.
12. – 13. září – Československá delegace vedená Gustávem Husákem zavítala na zahraniční návštěvy do Etiopie a tehdejší Jemenské lidové demokratické republiky. V hlavních městech obou států – v Addis Abebě a v Adenu podepsali představitelé oboustranné smlouvy o přátelství a spolupráci. V rámci smluv se státy třetího světa poté českoslovenští odborníci pomáhali budovat tamní infrastrukturu a průmysl.
11. října – V Praze byl dopaden[zdroj?] sériový vrah Ladislav Hojer, který se v letech 1978 – 1981 na celém území republiky (v Děčíně, v Praze, v Brně a u Košic) dopustil nejméně 5 brutálních sexuálně motivovaných vražd žen. Doznal se také k 18 znásilněním. Šlo o primitivní, asociální, výrazně agresivní psychopatickou osobnost s absolutní citovou tupostí a sklony k nekrofilii. Svých zločinů se dopouštěl v příčetném stavu, vše měl dobře promyšlené. Městský soud v Praze ho odsoudil k trestu smrti, v srpnu 1986 byl popraven v Praze na Pankráci.
6. prosince – V Mariánských Lázních se zřítila střecha zimního stadionu a zavalila ledovou plochu kluziště. Na místě zahynuli 3 lidé. Příčinou havárie byla pravděpodobně konstrukční vada.Svět
12. dubna – přesně po dvaceti letech od letu prvního člověka do kosmu byl z komplexu LC-39A na mysu Canaveral vypuštěn ke svému prvnímu letu americký raketoplán Columbia
13. května – Neúspěšný atentát na papeže Jana Pavla II., papež byl zraněn, atentátník Mehmed Ali Ağca byl zatčen.
13. prosince – v Polsku bylo vyhlášeno stanné právo (stan wojenny – válečný stav), vládu přebírá vojsko.
Nobelova cena za fyziku – Nicolaas Bloembergen, Arthur Leonard Schawlow, Kai Manne Boerje Siegbahn
Nobelova cena za fyziologii a medicínu – Roger W. Sperry, David H. Hubel, Torsten Wiesel
23. ledna – Miroslav Sedlák, sociálně-demokratický a exilový politik (* 15. dubna 1913)
28. ledna – Vojtěch Erban, sociálně-demokratický a komunistický poslanec (* 19. srpna 1913)
8. února – Karel Šmirous, vědec a průkopník barevné fotografie (* 3. prosince 1890)
15. února – Ludvík Pompe, český divadelní a rozhlasový režisér (* 12. listopadu 1920)
25. února – Hana Dostalová, malířka, ilustrátorka, textilní a sklářská návrhářka (* 11. listopadu 1890)
18. března – Darja Hajská, zpěvačka, herečka a spisovatelka (* 20. března 1911)
1. května – Dominik Pecka, kněz, spisovatel, sociolog, antropolog a teolog (* 4. srpna 1895)
5. května – Jiří Křižák, československý fotbalový reprezentant (* 22. května 1924)
9. května – Jana Werichová, česká herečka, scenáristka a překladatelka (* 18. října 1935)
12. května – Lata Brandisová, jediná žena, která zvítězila ve Velké pardubické (* 26. června 1895)
15. května – Jiří Tožička, československý hokejový reprezentant (* 14. listopadu 1901)
Hana Růžičková, sportovní gymnastka, stříbrná medaile z LOH 1960 a 1964 (* 18. února 1941)
Pavol Viboch, československý politik a člen protinacistického odboje (* 7. dubna 1896)
7. června – Marie Zápotocká, manželka československého prezidenta Antonína Zápotockého (* 6. prosince 1890)
16. června – Richard Kubernát, zpěvák a jazzový trumpetista (* 22. července 1924)
22. června – Karel Čipera, československý fotbalový reprezentant (* 9. října 1899)
Jiří Voskovec, český herec, spolu s Janem Werichem hlavní postava Osvobozeného divadla (* 19.6. 1905)
15. července – Gustav Vránek, český houslista a hudební skladatel (* 29. listopadu 1906)
3. srpna – Jaroslav Brodský, politický vězeň komunistického režimu v Československu (* 22. března 1920)
4. září – Antonín Žváček, skladatel a dirigent dechové hudby (* 29. dubna 1907)
12. září – Stanislav Mentl, čs. ministr veřejného zdravotnictví a tělesné výchovy (* 10. listopadu 1894)
17. září – Vlastimil Beneš, malíř, grafik, sochař a scénograf (* 3. října 1919)
20. září – František Toman, ministr vlád České socialistické republiky (* 10. července 1924)
7. října – Vít Grus, výtvarník a návrhář dřevěných hraček (* 16. prosince 1896)
5. listopadu – Josef Plojhar, římskokatolický kněz a politik (* 2. března 1902)
9. listopadu – Frank Malina, česko-americký vědec a vynálezce (* 2. října 1912)
2. prosince – Eliška Klimková-Deutschová, lékařka a profesorka neurologie (* 14. prosince 1906)
30. prosince – František Chaun, skladatel, klavírista, zpěvák, malíř a herec (* 26. ledna 1921)
5. ledna – Harold Urey, americký fyzikální chemik, Nobelova cena za chemii 1934 (* 29. dubna 1893)
11. ledna – Desiderius Hampel, německý generálmajor za druhé světové války (* 20. ledna 1895)
Mike Bloomfield, americký bluesový kytarista, zpěvák a hudební skladatel (* 28. července 1943)
15. března – René Clair, francouzský filmový režisér a spisovatel (* 11. listopadu 1898)
23. března – Claude Auchinleck, britský maršál za druhé světové války (* 21. června 1884)
Juan Trippe, americký zakladatel letecké společnosti Pan American World Airways (Pan Am) (* 27. června 1899)
23. dubna – Josep Pla, španělský novinář a spisovatel katalánské národnosti (* 8. března 1897)
4. května – Nicolau María Rubió i Tudurí, katalánský architekt, zahradní architekt, urbanista a spisovatel (* 5. února 1891)
8. května – Uri Cvi Greenberg, izraelský básník, novinář a politik (* 22. září 1896)
18. května – William Saroyan, americký spisovatel arménského původu (* 31. srpna 1908)
29. května – Sung Čching-ling, manželka prvního prezidenta Čínské republiky Sunjatsena (* 27. ledna 1893)
2. června – Rino Gaetano, italský skladatel, textař, zpěvák a herec (* 29. října 1950)
11. června – Maria Czapska, polská hraběnka, spisovatelka a literární historička (* 6. února 1894)
14. června – Alberto Winkler, italský veslař, olympijský vítěz (* 13. února 1932)
20. června – Abram Kardiner, americký psychiatr, psychoanalytik a antropolog (* 17. srpna 1891)
28. června – Terry Fox, sportovec postižený rakovinou kostí, kanadský národní hrdina (* 28. července 1958)
2. srpna – Delfo Cabrera, argentinský olympijský vítěz v maratonu 1948 (* 2. dubna 1919)
22. srpna – Glauber Rocha, brazilský filmový režisér, dokumentarista, herec a spisovatel (* 14. března 1938)
1. září – Albert Speer, německý architekt a nacistický politik (* 19. března 1905)
8. září – Hideki Jukawa, japonský fyzik, Nobelova cena za fyziku 1949 (* 23. ledna 1907)
14. září – Furry Lewis, americký bluesový zpěvák a kytarista (* 6. března 1893)
26. září – Roy Cochran, americký sprinter, dvojnásobný olympijský vítěz (* 26. ledna 1919)
27. září – Bronisław Malinowski, polský olympijský vítěz v běhu na 3000 metrů překážek (* 4. června 1951)
6. října – Anvar as-Sádát, prezident Sjednocené arabské republiky (* 25. prosince 1918)
13. října – Philippe Etancelin, francouzský automobilový závodník (* 2. prosince 1896)
22. října – Lord Burghley, britský politik, atlet a sportovní funkcionář (* 9. února 1905)
25. října – Franz Grasberger, rakouský muzikolog a knihovník (* 2. listopadu 1915)
10. listopadu – Abel Gance, francouzský filmový herec a režisér (* 25. října 1889)
22. listopadu – Hans Adolf Krebs, německý, později anglický biochemik (* 25. srpna 1900)
11. prosince – Terry Jennings, americký minimalistický hudebník a hudební skladatel (* 19. července 1940)
15. prosince – Sam Jones, americký jazzový kontrabasista a violoncellista (* 12. listopadu 1924)
21. prosince – Seweryn Butrym, polský divadelní, filmový a televizní herec a divadelní režisér (* 1910)
 ? – Miguel García, španělský anarchista, spisovatel a politický vězeň (* 1908)
 ? – Nikolaj Kedrov mladší, ruský skladatel pravoslavné duchovní hudby (* 1905)
Sovětský svaz – předseda prezidia Nejvyššího sovětu a generální tajemník KSSS Leonid Iljič Brežněv
Čína – předseda stálého výboru Všečínského shromáždění lidových zástupců Jie Ťin-jing
