David Michael Hasselhoff (* 17. července 1952 Baltimore, Maryland, USA) je americký herec, zpěvák, režisér, producent, scenárista a podnikatel. Je známý např. ze seriálů Knight Rider, kde si zahrál Michaela Knighta, a Pobřežní hlídka, v níž ztvárnil Mitche Buchannona.
Na podzim 2015 oznámil ve videu na YouTube údajnou změnu svého jména na „David Hoff“. Změna ale nebyla skutečná, jednalo se pouze o ukázku z jeho připravované reklamní kampaně. Dlouhodobě však používá přezdívku „The Hoff“.
