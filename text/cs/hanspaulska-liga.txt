Hanspaulská liga neboli Hanspaulka je amatérská fotbalová soutěž hrající se v Praze od roku 1971. Je pod záštitou Pražského svazu malého fotbalu. Původem pochází z pražské čtvrti Hanspaulka, ale rozšířila se na celou Prahu.
Hlavní myšlenkou soutěže nejsou výsledky, ale zábava a fair-play, takže se mohou uplatnit i méně zdatní fotbalisté.
V současné době[kdy?] je registrováno bezmála 1000 týmů, takže Hanspaulskou ligu hraje až 15000 fotbalistů.[zdroj?]
Soutěž má osm úrovní lig, přičemž první liga je jedna, nižší soutěže jsou dělené do několika skupin - druhé ligy jsou dvě, třetí ligy čtyři atd. Počet skupin v nejnižší (osmé) lize je proměnlivý, na podzim 2016 jich bylo 15. V každé skupině je 12 týmů, které spolu hrají jedenkrát každý s každým, každý tým tedy za sezónu odehraje 11 zápasů. Za rok se odehrají dvě sezóny - jarní a podzimní. Hrají se i 4 ligy veteránů nad 35 let a 3 ligy "superveteránů" nad 45 let, na jaře 2012 byl rozehrán 0. ročník ligy "ultraveteránů" nad 55 let.
