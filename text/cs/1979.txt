1979 (MCMLXXIX) byl rok, který dle gregoriánského kalendáře započal pondělím. OSN tento rok vyhlásila jako Mezinárodní rok dítěte.
1.–29. ledna – V průběhu jednoho dne došlo k prudkému ochlazení na mnoha místech téměř o 30 °C (z 15 °C na – 15 °C). Důsledkem byla velmi závažná energetická krize. Systém vytápění se zhroutil, radikálně se zpomalila těžba, nakládka a vykládka uhlí, které zamrzalo, stejně jako labská vodní cesta. Docházelo k výpadkům elektrické energie, selhávaly stroje. S platností od 8. 1. byly na školách vyhlášeny uhelné prázdniny. V reakci na závažnost situace byla přijata i další úsporná opatření – bylo omezeno vysílání televize, veřejné osvětlení, počátek pracovní doby byl stanoven až od rozednění. Kritická situace plynoucí z mrazivého počasí přetrvala téměř po celý měsíc leden, až po 20. lednu došlo k mírnému oteplení. Uhelné prázdniny na školách byly ukončeny až 29. ledna.
3. ledna – V Praze na Kavčích horách byl uveden do provozu nový objekt zpravodajství Československé televize.
1. dubna – V Československu byl zaveden každoroční letní čas, který byl až do roku 1996 zaváděn od poslední neděle v březnu do poslední neděle v září.
9.–11. dubna – V Praze se uskutečnil IX. sjezd jednotných zemědělských družstev, který pozitivně zhodnotil pokrok dosažený v zemědělství v posledním desetiletí, který dokládaly vyšší výnosy a rostoucí životní úroveň zemědělců. Státem podporované investice do zemědělství umožnily modernizaci rostlinné i živočišné výroby a výrazně zpomalily odliv pracovních sil z tohoto hospodářského sektoru. Jako host se sjezdu zúčastnil tajemník ÚV KSSS Michail Sergejevič Gorbačov.
29. května – Více než 100 příslušníků Státní bezpečnosti zahájilo domovní prohlídky u členů Výboru na obranu nespravedlivě stíhaných a asi 16 nebo 18 jich zatkli.
16. července – V Liberci byla dokončena výstavba Obchodního domu Ještěd vybudovaného ze sdružených prostředků deseti severočeských obchodních organizací. Stavba se skládala ze 3 navzájem propojených nákupních pavilonů o celkové prodejní ploše 8 600 m². Objekt vznikl podle návrhů libereckých architektů Karla Hubáčka a Miroslava Masáka. V roce 2010 byl objekt zbourán, aby ustoupil novému většímu nákupnímu centru.
15. srpna – Byly zvýšeny státní maloobchodní ceny benzinů a nafty na dvojnásobek – např. Speciál ze 4 Kč na 8 Kč za litr.
11. září – U brněnského výstaviště byl otevřen hotel Voroněž pojmenovaný po družebním městě v Sovětském svazu. S kapacitou téměř 1 300 lůžek ve dvou hotelových budovách se stal největším hotelem celého Československa. Využití získal zejména v době pořádání velkých brněnských veletrhů.
20. září – V Praze zemřel bývalý československý prezident Ludvík Svoboda. 26. září se konal státní pohřeb za účasti nejvyšších představitelů strany i vlády a tisíců československých občanů. Pohřební průvod poté prošel celým středem města od Pražského hradu až ke krematoriu ve Strašnicích, kde se uskutečnil samotný pietní akt.
23. října – Proběhl poslední velký politický proces v Československu. Členové Výboru na obranu nespravedlivě stíhaných Petr Uhl, Václav Havel, Otta Bednářová a Jiří Dienstbier byli před Městským soudem v Praze odsouzeni k trestu odnětí svobody v rozsahu 2–5 let. Dana Němcová byla odsouzena podmíněně na 2 roky. Proti procesu protestovali zahraniční osobnosti jako Margaret Thatcherová a Edward Kennedy.
říjen – Počet obyvatel Košic dosáhl 200 000. Již na počátku 70. let předstihly Košice svou populací Plzeň a staly se tak 5. největším a zároveň nejrychleji rostoucím velkoměstem ČSSR.
1. prosince – Na prvním programu Československé televize měl premiéru seriál Plechová kavalérie, který podle scénáře Jaroslava Dietla natočil režisér Jaroslav Dudek. Seriál pojednává o problémech členů kombajnové brigády, která při žních vypomáhá na různých místech republiky. Hlavní roli mladého vedoucího brigády ztvárnil Jan Hartl.
20. prosince – Před odvolacím řízením nad rozsudkem nad členy Výboru na obranu nespravedlivě stíhaných u Nejvyššího soudu bylo několik desítek lidí bylo Státní bezpečností vyvezeno za Prahu, aby se nemohli soudu účastnit.
16. ledna – Íránská islámská revoluce: Íránský šáh Muhammad Rezá Pahlaví opustil zemi.
7. ledna – Vietnamská armáda a kabodžští povstalci oznámili konec vlády Rudých Khmerů a byla ukončena vietnamská invaze do Kambodže.
28. ledna – Na státní návštěvu USA přijel doposud nejvyšší představitel Čínské lidové republiky Teng Siao-pching.
1. února – Íránský ájatolláh Rúholláh Chomejní se po 15 letech exilu vrátil do vlasti jako vůdce a nejvyšší náboženský představitel země.
17. února – Začala čínsko-vietnamská válka, ve které během měsíce padly desítky tisíc lidí.
4. března – Papež Jan Pavel II. vydal encykliku Redemptor hominis, která měla připravit církev na třetí tisíciletí a kritizovala ateistické vlády.
26. března – Egyptský prezident Anvar as-Sádát a izraelský premiér Menachem Begin ve Washingtonu podepsali mírovou smlouvu o vzájemném uznání obou zemí, ukončení válečného stavu a stažení izraelské armády ze Sinajského poloostrova.
28. března – V elektrárně Three Mile Island v Pensylvánii došlo k havárii jaderného reaktoru, největší před havárií v Černobylu.
Menachem Begin jako první izraelský premiér přijel na státní návštěvu do Egypta.
Ve Sverdlovsku (dnes Jekatěrinburg) došlo při výrobě biologických zbraní k úniku anthraxu a zemřelo 66 lidí.
15. dubna – Při zemětřesení o síle 7 stupňů s epicentrem u černohorského města Bar zahynulo v Jugoslávii a v Albánii 136 lidí a více než 100 000 jich přišlo o střechu nad hlavou.
Grónsko získalo autonomii v rámci Dánska, ustanovilo vlastní vládu a parlament.
3. května – V parlamentních volbách Spojeného království zvítězila Konzervativní strana s 43,9 % hlasů a Margaret Thatcherová se na 11 let stala britskou premiérkou.
25. května – Při havárii po startu dopravního letadla McDonnell Douglas DC-10 z Chicaga do Los Angeles zahynulo všech 271 osob na palubě.
2. června – Papež Jan Pavel II. přijel na devítidenní návštěvu rodného Polska a stal se prvním papežem, který navštívil komunistickou zemi.
3. června – V italských parlamentních volbách zvítězila Křesťanskodemokratická strana se ziskem 38,3 % hlasů.
18. června – Jimmy Carter a Leonid Iljič Brežněv ve Vídni podepsali smlouvu SALT II. o vývoji některých druhů balistických raket s jadernými hlavicemi.
11. července – Po šesti letech provozu byla ukončena činnost americké orbitální stanice Skylab.
16. července – Irácký prezident Ahmad Hasan al-Bakr rezignoval na svou funkci a na jeho místo nastoupil Saddám Husajn.
17. července – Sandinistická revoluce: Nikaragujský prezident Anastasio Somoza Debayle uprchl ze země do USA.
15. října – Revoluční vládnoucí junta svrhla salvadorského prezidenta Carlose Humberta Romera a začala 14 let trvající Salvadorská občanská válka.
4. listopadu – Íránská islámská revoluce: Studentští demonstranti obsadili americkou ambasádu v Teheránu a zajalo 66 rukojmích.
20. listopadu – Povstalci na 14 dní obsadili Velkou mešitu v Mekkce a požadovali svražení vládnoucí dynastie Saúdů. Zahynulo přitom okolo 250 lidí.
13. listopadu – Zástupci několika zemí podepsali v Ženevě Úmluvu o dálkovém znečišťování ovzduší přesahujícím hranice států.
24. prosince – Sovětská armáda vstoupila na území Afghánistánu a začala více než 9 let dlouhá válka.
27. prosince – Sovětské speciální jednotky obsadily vládní budovy v Afghánistánu a zabily prezidenta Hafizulláha Amína.
firma Relational Software, Inc. (dnešní Oracle Corporation) uvedla relační databázový systém Oracle
11. června – dopadl na Zemi Skylab, americký projekt orbitální kosmické stanice
seismolog Hiroo Kanamori, navrhl momentovou škálu, která vyjadřuje seismický moment ve formě, která se blíží tradičnímu měření síly zemětřesení
Pacifická astronomická společnost poprvé udělila ocenění Amateur Achievement Award
Nobelova cena za fyziologii nebo lékařství – Allan McLeod Cormack, Sir Godfrey N. Hounsfield
3. března – Andrew Triggs Hodge, britský veslař, olympijský vítěz a mistr světa
17. června – Valíd Abú al-Chaír, saúdskoarabský právník a aktivista v oblasti lidských práv
26. června – Ryan Tedder, americký zpěvák, textař, producent, multiinstrumentalista
22. ledna – Arnošt Kolman, matematik a marxistický filozof (* 6. prosince 1892)
24. ledna – Ladislav Veltruský, rektor Vysoké školy ekonomické a politik (* 27. února 1921)
4. února – Jindřich Křeček, malíř, karikaturista a účastník zahraničního odboje (* 7. března 1909)
8. února – Jaroslav Štumpf, československý fotbalový reprezentant (* 2. prosince 1914)
2. března – Jiří Štuchal, kabaretní a cirkusový herec, bavič a konferenciér (* 20. listopadu 1912)
26. března – František Bláha, lékař, poslanec, signatář Charty 77 (* 9. června 1896)
12. dubna – Karel Anton, herec, scenárista, režisér a producent (* 25. října 1898)
28. dubna – Karel Senecký, československý fotbalový reprezentant (* 17. března 1919)
10. května – Žofie Bohumila Langrová, generální představená Kongregace Milosrdných sester sv. Karla Boromejského (* 1. prosince 1896)
23. května – Josef Beneš, kněz kolaborující s komunistickým režimem (* 22. února 1905)
27. května – Julius Firt, exilový politik a kulturní pracovník (* 17. listopadu 1897)
12. června – František Vitásek, kněz, chrámový hudebník a skladatel (* 15. července 1915)
Vladislav Klumpar, československý právník a politik, protektorátní ministr (* 9. srpna 1893)
24. července – Antonín Moudrý, československý fotbalový reprezentant (* 31. ledna 1905)
25. července – Bohumil Joska, československý fotbalový reprezentant (* 4. července 1907)
30. července – Josef Borůvka, ministr zemědělství a výživy (* 18. prosince 1911)
9. září – Václav Křístek, diplomat a profesor českého jazyka (* 30. srpna 1918)
19. září – Václav Zelenka, cestovatel, orientalista a hudebník (* 11. února 1892)
17. října – Karel Reiner, hudební skladatel, klavírista a hudební publicista židovského původu (* 27. června 1910)
2. listopadu – Toni Schönecker, malíř a grafik, sokolovský rodák (* 1. listopadu 1893)
7. listopadu – Karel Method Klement, benediktinský mnich a oblíbený kazatel (* 27. listopadu 1889)
3. prosince – František Kriegel, politik, přední osobnost pražského jara roku 1968 (* 10. dubna 1908)
7. prosince – Karel Hrdlička, osobnost československého automobilového průmyslu (* 1. března 1888)
 ? – Arnošt Schwarzenberg, kníže z orlické větve rodu Schwarzenbergů (* 11. listopadu 1892)
9. ledna – Pier Luigi Nervi, italský konstruktér a architekt (* 21. června 1891)
11. ledna – Daniel-Henry Kahnweiler, německý obchodník s obrazy, vydavatel a spisovatel (* 25. června 1884)
26. ledna – Nelson Rockefeller, americký státník a politik (* 8. července 1908)
7. února – Josef Mengele, německý lékař proslulý zvrhlými testy na lidech (* 16. března 1911)
Heinrich Klüver, německo-americký experimentální psycholog a neurolog (* 25. května 1897)
10. února – Edvard Kardelj, slovinský komunistický politik a státník (* 27. ledna 1910)
12. února – Jean Renoir, francouzský režisér, scenárista, producent, herec a spisovatel (* 15. září 1894)
15. února – George Dunning, kanadský ilustrátor a filmový animátor (* 17. listopadu 1920)
17. března – Jean Monnet, francouzský politik, diplomat a ekonom (* 9. listopadu 1888)
30. dubna – Július Révay, ministr dopravy v autonomní vládě Podkarpatské Rusi (* 26. června 1899)
2. května – Giulio Natta, italský chemik, Nobelova cena za chemii 1963 (* 26. února 1903)
10. května – István Bibó, maďarský právník, historik a politolog (* 7. srpna 1911)
28. května – Frank Fredrikson, kanadský hokejista, olympijský vítěz 1920 (* 11. června 1895)
29. května – Mary Pickfordová, kanadská filmová herečka, scenáristka a spisovatelka (* 8. dubna 1893)
1. června – Ján Kadár, slovenský filmový scenárista a režisér (* 1. dubna 1918)
21. června – Angus MacLise, americký hudebník, básník, herec (* 4. března 1938)
29. června – Lowell George, americký zpěvák-skladatel, multiinstrumentalista (* 13. dubna 1945)
1. července – Vsevolod Bobrov, sovětský hokejista a fotbalista (* 1. prosince 1922)
Robert Burns Woodward, americký organický chemik, Nobelova ceny za chemii 1965 (* 10. dubna 1917)
Šin'ičiró Tomonaga, japonský fyzik, Nobelova cena za fyziku 1965 (* 31. března 1906)
23. července – Joseph Kessel, francouzský novinář a spisovatel (* 10. února 1898)
24. července – Edward Stachura, polský spisovatel, překladatel, písničkář (* 18. srpna 1937)
29. července – Herbert Marcuse, německo-americký filosof a sociolog (* 19. červenec 1898)
Alfredo kardinál Ottaviani, prefekt Kongregace pro nauku víry (* 29. října 1890)
4. srpna – Ivar Johansson, švédský zápasník, olympijský vítěz (* 31. ledna 1903)
11. nebo 12. srpna – James Gordon Farrell, anglo-irský spisovatel, (* 23. ledna 1935)
12. srpna – Ernst Boris Chain, britský biochemik, Nobelova cena za fyziologii a medicínu 1945 (* 19. června 1906)
Stan Kenton, americký jazzový klavírista a hudební skladatel (* 15. prosince 1911)
Fedor Fridrich Ruppeldt, slovenský politik, publicista, kulturní historik, překladatel, básník, hudebník a evangelický biskup (* 1. června 1886)
27. srpna – Louis Mountbatten, britský šlechtic, námořní velitel a politik (* 25. června 1900)
28. srpna – Konstantin Michajlovič Simonov, ruský spisovatel (* 28. listopadu 1915)
14. září – Núr Mohammad Tarakí, prezident a premiér Afghánistánu (* 15. července 1916)
25. září – Tapio Rautavaara, finský zpěvák, sportovec a herec (* 8. listopadu 1915)
22. října – Nadia Boulangerová, francouzská hudební pedagožka, dirigentka, skladatelka (* 16. září 1887)
Charles Coughlin, americký katolický kněz, extremistický kazatel (* 25. října 1891)
1. listopadu – Mamie Eisenhowerová, manželka 34. prezidenta USA Dwighta D. Eisenhowera (* 14. listopadu 1896)
4. listopadu – Jurij Krylov, sovětský hokejový reprezentant (* 11. března 1930)
10. listopadu – Friedrich Torberg, rakouský a československý spisovatel (* 16. září 1908)
16. listopadu – Rachel Jana'it Ben Cvi, izraelská spisovatelka, manželka prezidenta Jicchak Ben Cvi (* 1886)
17. listopadu – John Glascock, britský baskytarista rockové skupiny Jethro Tull (* 2. května 1951)
25. listopadu – Hermann Gehri, švýcarský zápasník, olympijský vítěz 1924 (* 26. července 1899)
24. prosince – Rudi Dutschke, osobnost německého studentského hnutí pozdních šedesátých let 20. století (* 7. března 1940)
Grigorij Bojarinov, sovětský plukovník, zabit při obsazování prezidentského sídla v Kábulu (* 15. února 1922)
Sovětský svaz – předseda prezidia Nejvyššího sovětu a generální tajemník KSSS Leonid Iljič Brežněv
Čína – předseda stálého výboru Všečínského shromáždění lidových zástupců Jie Ťin-jing
