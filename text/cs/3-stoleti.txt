3. století je období mezi 1. lednem 201 a 31. prosincem 300 našeho letopočtu. Jedná se o třetí století prvního tisíciletí.
V tomto století prodělala Římská říše tzv. krizi třetího století. V oblasti Persie byla vystřídána vládnoucí dynastie Arsakovců Sásánovci, zatímco v Indii byla ukončena dlouholetá vláda Kušánů a na jejich místo nastoupili Guptovci. V Číně probíhalo období Tří království, Korea byla ovládána Třemi královstvími Koreje a Japonsko se nacházelo v období Kofun.
212 vydal římský císař Caracalla edikt Constitutio Antoniniana, na jehož základě téměř všichni mužští obyvatelé římské říše obdrželi plnoprávné římské občanství.
220 skončila v Číně vláda dynastie Chan, po níž následovalo období Tří království.
235 – 284 zažila římská říše tzv. krizi třetího století, charakteristickou politickou nestabilitou a hospodářským úpadkem.
251 zvítězili Gótové nad Římany v bitvě u Abrittu, v níž padl i římský císař Decius.
Ardašír I. (cca 180 – 240/241) – zakladatel novoperské říše z dynastie Sásánovců
Nágárdžuna (cca 150 – cca 250) – indický filozof a zakladatel mahájánového buddhismu
Órigenés (185 – 253) – teolog, církevní učitel a představitel alexandrijské školy
GIBBON, Edward. Úpadek a pád římské říše. Praha: Levné knihy KMa, 2005. 380 s. ISBN 80-7309-189-5. 
