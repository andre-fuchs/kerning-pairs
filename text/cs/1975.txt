V povodí Váhu v okrese Liptovský Mikuláš byla na ploše 27 km² dostavěna vodní nádrž Liptovská Mara s převládajícím ochranným a hydroenergetickým významem.
10. února – Na náměstí Republiky v Praze 1 byl za účasti vedoucího tajemníka MV KSČ Antonína Kapka uveden do provozu tehdejší největší obchodní dům v Československu – OD Kotva s prodejní plochou 22 tis. m². Architektonicky zajímavá budova obchodního domu je dílem architektů Věry a Vladimíra Machoninových, vystavěn byl švédskou stavební firmou Siab.
28. února – V teplárně Brno došlo k výbuchu uhelného prachu a k následnému požáru, který se rozšířil do velké části objektu závodu. Při havárii zahynulo 18 lidí, 30 osob bylo zraněno. Škody dosáhly 50 mil. Kčs.
1. března – V Mostě byla uvedena do provozu nová nemocnice vybavená ve své době nejmodernější zdravotnickou technikou.
9.–11. dubna – Na třídenní návštěvu Československa přijel do Prahy generální tajemník OSN Kurt Waldheim. Jednal se s nejvyššími státními představiteli – s Gustávem Husákem a Lubomírem Štrougalem. Na půdě Univerzity Karlovy převzal čestný doktorát práv. Během své návštěvy zavítal také na zámek Konopiště a do Karlových Varů.
21. dubna – Na nároží Národní třídy a Spálené ulice v Praze 1 byl otevřen další velký pražský obchodní dům – Máj. Prodejní plocha obchodního domu činí 12 tis. m². Architektonické ztvárnění je dílem Johna Eislera, Miroslava Masáka a Martina Rajniše z libereckého studia SIAL.
25. dubna – V Kralupech nad Vltavou na Mělnicku byl v závodě n. p. Kaučuk otevřen nový provoz ropné rafinerie.
30. dubna - V Zoo Dvůr Králové nad Labem bylo bezdůvodně poraženo největší, naprosto zdravé stádo žiraf mimo Afriku vynikající chovné kvality.
11. května – Při příležitosti 30. výročí osvobození Československa Rudou armádou byla v Karlových Varech za účasti člena předsednictva ÚV KSČ Karla Hoffmana a ministra zdravotnictví České socialistické republiky Jaroslava Prokopce slavnostně předána nová budova Vřídelní kolonády, tehdy pod názvem Kolonáda J. A. Gagarina. Akt otevření doprovázela slavnostní mírová manifestace zahajující hlavní lázeňskou sezonu. Před budovou kolonády byla odhalena rovněž Gagarinova socha.
23. května – V Praze 4 – Michli byl zahájen provoz v největší pekárně ve městě.
29. května – Na základě přijaté novely ústavního zákona č. 168/1968 Sb. byl dosavadní prezident ČSSR Ludvík Svoboda uvolněn z funkce ze zdravotních důvodů, jež mu bránily již od dubna 1974 funkci vykonávat. Federální shromáždění následovně jednomyslně zvolilo novým prezidentem generálního tajemníka ÚV KSČ Gustáva Husáka.
28.–29. června – Na Strahovském stadionu se konala v pořadí čtvrtá československá spartakiáda. Vystoupení na Strahově se zúčastnilo na 180 tis. cvičenců.
17. srpna – V prostoru lipenské přehradní nádrže na Českokrumlovsku došlo k incidentu mezi osádkou německého vrtulníku převážejícího východoněmecké uprchlíky za železnou oponu s příslušníky Československé armády. Vzhledem k faktu, že se jednalo již o třetí útěk za hranice provedený tímto způsobem v prostoru lipenské přehrady, zřídila Protivzdušná obrana státu v prostoru Dolní Vltavice vidovou hlásku. Při příletu vrtulníku zahájila skupina vojáků palbu ze samopalu jak po pilotovi vrtulníku, tak i po skupině uprchlíků. Jedna z prchajících a pilot vrtulníku byli při zásahu postřeleni, pilot však i přes svá zranění zvládl vzlétnout a opustil území republiky se třemi uprchlíky na palubě. Uprchnout se nepodařilo starší ženě (matce od rodiny), na zemi zůstal i polský pomocník pilota. Krajský soud v Českých Budějovicích je 14. října t. r. odsoudil na 3, resp. 6 let odnětí svobody nepodmíněně a k následnému vyhoštění z republiky.
30. září – 27. října – V Mostě byla provedena unikátní inženýrská akce – přesun cenného gotického kostela Nanebevzetí Panny Marie z prostoru likvidovaného historického jádra města jihovýchodním směrem do míst, kam již dle plánu neměl zasahovat rozšiřující se hnědouhelný lom Most. Za 500 hodin byl 12 tisíc tun těžký kolos přesunut do konečné vzdálenosti 841 m při průměrné rychlosti 2,8 cm/min. Přesun stavby byl realizován za pomoci hydraulických transportních vozíků ze Škody Plzeň.
30. října – (Let JP 450) V Praze 6 – Suchdole havarovalo při přistávání letadlo jugoslávské společnosti Inex Adria na charterovém letu z černohorského Tivratu do Prahy. Příčinou bylo nedodržení výškového profilu letadla, které v důsledku toho narazilo do svahu nad vltavským údolím. Na místo havárie byly okamžitě povolány vozy pražské záchranné služby. Díky rychlému a profesionálně zorganizovanému zásahu záchranářů se podařilo do 35 minut od nahlášení havárie vyprostit žijící zraněné z trosek a převážet je do pražských nemocnic. Následkům nehody podlehlo celkem 79 osob, zbývajících 41 cestujících však tragédii přežilo.
15. listopadu – Na Labské louce v Krkonoších v nadmořské výšce 1 340 m byl slavnostně zprovozněn rozsáhlý objekt horského hotelu Labská bouda. Devítipatrová budova navržená architektem Zdeňkem Říhákem má kapacitu 120 lůžek.
30. listopadu – V televizi měl premiéru populární seriál Chalupáři režiséra Františka Filipa v hlavních rolích s Jiřím Sovákem a Josefem Kemrem. Seriál se natáčel převážně v obci Višňová na Příbramsku.Svět
17. dubna – Rudí Khmerové vedení Pol Potem obsazují Phnompenh a nastolují v Kambodži komunistickou diktaturu
30. dubna – vyhlásil nově zvolený prezident Jižního Vietnamu Duong Van Minh bezpodmínečnou kapitulaci, Severní Vietnam, vítěz války, znovu sjednotil celou zemi.
28. května – Byla podepsána smlouva mezi Evropským hospodářským společenstvím a 46 státy skupiny AKT.
1. června – Byla polská část historického Slezska přerozdělena mezi několik vojvodství, viz Polské Slezsko.
8. července – Pugam, bývalé hlavní město barmské říše a jeden z největších zachovaných architektonických komplexů v jihovýchodní Asii, zasáhlo silné zemětřesení, které pobořilo většinu památek, některé zcela zničilo. Ze původních 4446 pagod, chrámů a klášterů tak zůstalo po částečné rekonstrukci na konci 20. století zachováno 2038 sakrálních staveb.
8. srpna – katastrofální záplavy v Číně po protržení Přehrady Pan-čchiao a 61 dalších, odhady kolem 165 000 mrtvých
22. října – Na oběžnou dráhu Venuše se dostala sovětská sonda Veněra 9, čímž se stala prvním umělým satelitem Venuše.
lékařství – David Baltimore (USA), Renato Dulbecco (USA), Howard Martin Temin (USA)
fyzika – Aage Niels Bohr (Dánsko), Ben Roy Mottelson (Dánsko), James Rainwater (USA)
ekonomické vědy – Leonid Vitaljevič Kantorovič (SSSR), Tjalling C. Koopmans (USA)
30. ledna – Josef Palivec, diplomat, básník, esejista a překladatel (* 7. října 1886)
2. dubna – Josef Hotový, kapelník, skladatel taneční hudby a varhaník (* 8. srpna 1904)
7. dubna – Josef Těšínský, zpravodajský důstojník a pobočník velitele u 310. československé stíhací peruť RAF (* 28. ledna 1916)
16. dubna – Karel Kuchař, geograf, kartograf a historik kartografie (* 15. dubna 1906)
21. dubna – Melchior Vischer, německý spisovatel a režisér českého původu (* 7. ledna 1895)
28. května – Alfons Gabriel, česko-rakouský geograf a cestopisec (* 4. února 1894)
16. června – František Vrána, klavírista a hudební skladatel (* 14. listopadu 1914)
23. června – František Melichar, československý legionář a prvorepublikový generál (* 31. srpna 1889)
2. července – Helena Salichová, etnografka, malířka, ilustrátorka (* 25. dubna 1895)
12. července – Ladislav Fikar, básník, divadelní kritik a překladatel (* 29. června 1920)
17. července – Josef Menzel, novinář, překladatel a spisovatel dětských knih (* 2. listopadu 1901)
9. srpna – Antonín Vodička, československý fotbalový reprezentant (* 1. března 1907)
12. srpna – Jaroslav Josef Malý, cestovatel, orientalista, spisovatel a chemik (* 1. října 1890)
29. srpna – Matěj Němec, československý legionář, generál (* 8. listopadu 1886)
31. srpna – Josef Vaverka, profesor železničního stavitelství, rektor Vysoké školy stavitelství v Brně (* 5. prosince 1893)
3. září – Ladislav Riedl Německobrodský, lékař a spisovatel (* 28. března 1902)
20. září – Václav Bouška, československý fotbalový reprezentant (* 21. srpna 1910)
25. září – Ilona Štěpánová-Kurzová, klavírní virtuózka a pedagožka (* 19. listopadu 1899)
8. října – Vladimír Matula, československý politik a diplomat (* 13. února 1894)
Petr Zenkl, primátor Prahy, ministr, předseda Rady svobodného Československa (* 13. června 1884)
15. prosince – Bohumír Podlezl, československý legionář, brigádní generál (* 8. listopadu 1897)
26. ledna – Toti Dal Monte, italská operní zpěvačka – soprán (* 27. června 1893)
1. února – Stefan Hedrich, generál rakouské-uherské armády a Waffen-SS (* 14. března 1880)
4. února – Louis Jordan, americký jazzový hudebník a skladatel (* 8. července 1908)
Robert Robinson, anglický organický chemik, Nobelova cena za chemii (* 13. září 1886)
15. února – Michał Sopoćko, zpovědník sv. Marie Faustiny Kowalské (* 1. listopadu 1888)
16. února – Morgan Taylor, americký olympijský vítěz, 400 metrů překážek, 1924 (* 17. dubna 1903)
24. února – Nikolaj Alexandrovič Bulganin, sovětský politik (* 11. června 1895)
6. března – Glenn Hardin, americký sprinter, olympijský vítěz z roku 1936 (* 1. července 1910)
Michail Michajlovič Bachtin, ruský literární vědec a teoretik kultury (* 17. listopadu 1895)
8. března – George Stevens, americký filmový režisér, producent, scenárista a kameraman (* 18. prosince 1904)
9. března – Joseph Guillemot, francouzský olympijský vítěz v běhu na 5000 metrů z roku 1920 (* 1. října 1899)
12. března – Olena Mondičová, československá sochařka rusínské národnosti (* 26. září 1902)
13. března – Ivo Andrić, jugoslávský prozaik, básník, esejista a diplomat (* 9. října 1892)
16. března – T-Bone Walker, americký bluesový kytarista, zpěvák a skladatel (* 28. května 1910)
17. března – Karl Anton Rohan, rakouský politický spisovatel a publicista (* 9. ledna 1898)
20. března – Jakub Jindřich Bourbonský, hlava dynastie Bourbon-Anjou (* 23. června 1908)
24. března – Simone Martin-Chauffierová, francouzská spisovatelka (* 29. srpna 1902)
25. března – Fajsal bin Abd al-Azíz, třetí král Saúdské Arábie (* 10. října 1906)
29. března – Thomas Green, britský chodec, olympijský vítěz v chůzi na 50 km z roku 1932 (* 30. března 1894)
1. dubna – Alexander Matuška, slovenský literární vědec a politik (* 26. února 1910)
Čankajšek, vůdce čínské Národní strany (Kuomintang), prezident Čínské republiky (Taiwan 1948–1975) (* 31. října 1887)
12. dubna – Josephine Bakerová, francouzsko-americká herečka, zpěvačka a tanečnice (* 3. června 1906)
17. dubna – Sarvepalli Rádhakrišnan, indický filosof, státník a [překladatel (* 5. září 1888)
6. května – József Mindszenty, arcibiskup ostřihomský, politický vězeň nacismu i komunismu (* 29. března 1892)
7. května – Alfred Edward Rosé, rakouský hudební skladatel (* 11. prosince 1902)
8. května – Avery Brundage, americký atlet, sportovní funkcionář, sběratel umění (* 28. září 1887)
9. května – František Josef Toskánský, rakouský arcivévoda, princ toskánský a vévoda madridský (* 4. února 1905)
25. května – Ivan Bukovčan, slovenský dramatik a filmový scenárista (* 15. září 1921)
1. června – Ernst Schneider, vynálezce Voith-Schneiderova lodního šroubu (* 18. června 1894)
Ján (Kuchtin), metropolita pravoslavné církve v českých zemích a na Slovensku (* 20. září 1901)
18. června – Samuel Hugo Bergmann, izraelský filosof, zakladatel Židovské národní knihovny, rektor Hebrejské univerzity v Jeruzalémě (* 25. prosince 1883)
26. června – Josemaría Escrivá de Balaguer, španělský katolický světec (* 9. ledna 1902)
27. června – Robert Stolz, rakouský hudební skladatel a dirigent (* 25. srpna 1880)
11. srpna – Rachel Kacnelsonová-Šazarová, manželka izraelského prezidenta Zalmana Šazara, literární kritička (* 24. října 1885)
Vladimir Kuc, sovětský běžec na dlouhé tratě, olympijský vítěz (* 7. února 1927)
10. září – George Paget Thomson, britský fyzik, nositel Nobelovy ceny 1937 (* 3. května 1892)
15. září – Pavel Suchoj, běloruský a sovětský letecký konstruktér (* 22. července 1895)
20. září – Saint-John Perse, francouzský diplomat a básník, Nobelova cena za literaturu (* 31. května 1887)
23. září – René Thomas, francouzský automobilový závodník, rekordman, pilot (* 7. března 1886)
25. září – Jehošua Bar-Hillel, izraelský filosof, matematik a lingvista (* 9. srpna 1915)
Eva Kostolányiová, slovenská zpěvačka, tanečnice a herečka (* 2. listopadu 1942)
8. října – Alberto Hemsi, sefardský hudební skladatel a muzikolog (* 27. května 1898)
21. října – Charles Reidpath, americký sprinter, dvojnásobný olympijský vítěz (* 20. září 1889)
22. října – Arnold Joseph Toynbee, britský historik, teoretik a filosof dějin (* 14. dubna 1889)
Gustav Ludwig Hertz, německý fyzik, nositel Nobelovy ceny za fyziku (* 22. července 1887)
1. listopadu – Charles Seymour Wright, kanadský fyzik, voják a polárník (* 7. dubna 1887)
2. listopadu – zavražděn Pier Paolo Pasolini, italský spisovatel, a režisér (* 5. března 1922)
11. listopadu – Mina Witkojc, lužickosrbská básnířka a publicistka (* 28. května 1893)
14. listopadu – Samuel Štefan Osuský, slovenský evangelický biskup, pedagog, teolog, historik a spisovatel (* 7. června 1888)
20. listopadu – Francisco Franco, nejvyšší představitel Španělska od roku 1939 (* 4. prosince 1892)
22. listopadu – François de Roubaix, francouzský hudební skladatel (* 3. dubna 1939)
4. prosince – Hannah Arendtová, americká politoložka německého původu (* 14. října 1906)
13. prosince – Alois Wünsche-Mitterecker, německý malíř a sochař (* 28. listopadu 1903)
17. prosince – Hound Dog Taylor, americký bluesový kytarista a zpěvák (* 12. dubna 1915)
18. prosince – Theodosius Dobzhansky, ukrajinsko-americký genetik a evoluční biolog (* 24. ledna 1900)
21. prosince – Jean Bertin, francouzský průkopník dopravy vznášedly (* 5. září 1917)
24. prosince – Bernard Herrmann, americký hudební skladatel (* 29. června 1911)
 ? – Anatolij Petrovič Dněprov, ruský sovětský spisovatel vědeckofantastické literatury (* 17. listopadu 1919)
