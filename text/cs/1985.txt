12. ledna – V objektu Východoslovenské galerie v centru Košic došlo k výbuchu, který byl způsoben únikem plynu z narušeného potrubí. Byla narušena statika objektu, poškozeno bylo také mnoho vystavených uměleckých děl.
17. dubna – 3. května – V Praze se konalo mistrovství světa v ledním hokeji. Ve finálovém utkání ČSSR proti Kanadě zvítězili českoslovenští hokejisté a stali se mistry světa.
3. května – Do provozu byl uveden první blok Jaderné elektrárny Dukovany v okrese Třebíč. Součástí elektrárny jsou celkem 4 bloky typu VVER 440 o výkonu 440 MW. V souvislosti s přípravou elektrárny byla v letech 1974–1978 vystavěna vodní nádrž Dalešice na řece Jihlavě zásobující elektrárnu chladící vodou. Poslední – čtvrtý blok začal dodávat elektrickou energii 20. července 1987. Jednalo se o první jadernou elektrárnu na území České republiky. Její výstavba trvala 9 let.
Ve Stochově byl zadržen šestnáctiletý hornický učeň Jiří Straka, který se do dějin československé kriminalistiky zapsal jako spartakiádní vrah. V období od 17. února do 16. května t. r. se dopustil série loupežných přepadení, znásilnění a brutálních vražd na ženách v Praze. Celkem napadl minimálně 11 žen, 3 z nich jeho útok nepřežily. Díky profesionálnímu postupu pražských kriminalistů pod vedením Jiřího Markoviče byl dopaden ještě před konáním spartakiády 1985. V průběhu vyšetřování byl hodnocen jako nadprůměrně inteligentní, avšak naprosto amorální, agresivní osobnost s výraznými sklony k sadismu a nekrofilii. U Městského soudu v Praze byl usvědčen ze tří vražd, dvou pokusů o vraždu, pěti znásilnění, tří loupeží a pěti krádeží. Jen díky svému nízkému věku unikl jistému trestu smrti a byl 17. prosince 1985 odsouzen k nejvyššímu možnému trestu – 10 let s nařízenou ústavní léčbou. Ve vězení mu byla za účelem snížení sexuální agresivity provedena kastrace. V květnu 1994 byl propuštěn na amnestii z vězení a předán do péče psychiatrů v Opavě. V prosinci 2004 byl definitivně propuštěn na svobodu.
Ve Vladislavském sále Pražského hradu se konala volba prezidenta Československé socialistické republiky. Potřetí byl jednomyslně zvolen prezidentem Gustáv Husák.
21.–24. května – Západní část Jihomoravského a jižní část Východočeského kraje zasáhly povodně. V důsledku mimořádných dlouhotrvajících srážek v oblasti vystoupily řeky Svratka, Jihlava, Dyje a Chrudimka ze břehů, takže bylo nutné přistoupit k evakuaci četných obcí. Nejvíce byly postiženy okresy Jihlava, Třebíč, Žďár nad Sázavou, Znojmo, Brno-venkov a Břeclav. Ve Velkém Meziříčí na Žďársku stoupla hladina potoka Balinka natolik, že bylo do půlmetrové výše zaplaveno náměstí. Centrum města vytopila také řeka Jihlava v Třebíči. Značné škody byly zaznamenány na orné půdě, kterou na mnohých místech voda odplavila. Dopady povodně byly částečně zmírněny vlivem vodních nádrží Dalešice, Mostiště, Vranov a Vír. Jisté škody však vznikly na staveništi Novomlýnské přehradní nádrže na okrese Břeclav. Ve Východočeském kraji byl nejvíce postižen okres Chrudim, kde se vylily ze břehů řeky Chrudimka, Doubrava a Novohradka.
7. června – Otevřena byla první ze šesti plánovaných částí nového komplexu Fakultní nemocnice Lochotín v Plzni. Slavnostního předání stavby se zúčastnil předseda vlády ČSR Josef Korčák, ministr zdravotnictví ČSR Jaroslav Prokopec, vedoucí tajemník Západočeského KV KSČ Josef Mevald a další čelní straničtí a městští funkcionáři. Nová budova pavilonu interních oborů byla vybavena tehdy moderní technikou – např. počítačovým tomografem (CT).
19. června – Fanoušci fotbalového klubu Sparta Praha zdemolovali během cesty na ligové utkání do Banské Bystrice interiér nočního rychlíku Hron. Pod vlivem alkoholu rozbíjeli osvětlení, vytrhávali dveře a sedadla kupé a vyhazovali je z oken jedoucího rychlíku, stejně jako lahve od alkoholu. Slovně i fyzicky napadali další cestující i průvodčí vlaku. Z osmi demolovaných vagónů byly tři zcela vyřazeny z provozu a celková škoda činila 240 tis. Kčs. Městský soud v Praze odsoudil osm obžalovaných ve věku od 15 do 29 let k nepodmíněným trestům v trvání od 6 do 30 měsíců, dalších pět k podmíněným trestům, většině z obžalovaných byla uložena ústavní protialkoholní léčba a zakázány návštěvy fotbalových a hokejových utkání. Událost se stala hlavním motivem psychologického snímku Proč?, který v roce 1987 natočil režisér Karel Smyczek.
27.–30. června – Na Strahovském stadionu v Praze se konala historicky poslední – 6. československá spartakiáda. Vystoupení téměř všech skupin obyvatel přineslo mnohé nové tělocvičné prvky. Největší ohlas vzbudilo vystoupení starších žákyň, které cvičily do rytmu skladby Michala Davida Poupata. Čtyřdenní masové akce se zúčastnil asi milion cvičenců a hostů.
7. července – Na Velehradě se při příležitosti 1100. výročí úmrtí věrozvěsta Metoděje konalo obrovské shromáždění věřících s více než 100 tisícovou účastí. Shromáždění se zúčastnil kardinál František Tomášek, dorazil také vatikánský státní tajemník Agostino Casaroli, který celebroval následnou slavnostní bohoslužbu. S projevem na shromáždění vystoupil také ministr kultury České socialistické republiky Milan Klusák. Pokus státních orgánů prezentovat toto křesťanské setkání jako mírovou slavnost byl přijat velmi odměřeně a s kritikou (účastníci předsedu ONV Uherské Hradiště i ministra kultury s jeho projevem vypískali). Shromáždění se tak stalo ukázkou nespokojenosti a nesouhlasu mnohých věřících s vládnoucí garniturou.
15. srpna – Jižní oblasti Západoslovenského kraje, zejm. Komárno, Nitru, Levice, Šahy, Hurbanovo, ale i Bratislavu, postihlo v ranních hodinách zemětřesení o síle až 6 stupňů Richterovy škály. Otřesy zaznamenaly také báňské seizmické stanice v Severomoravském kraji. Zemětřesení si naštěstí nevyžádalo žádné škody na zdraví lidí ani na majetku.
1. října – V československých kinech měla premiéru oblíbená filmová pohádka S čerty nejsou žerty režiséra Hynka Bočana.
2. listopadu – Za účasti nejvyšších stranických i státních představitelů byl slavnostně zahájen provoz linky B pražského metra v úseku Smíchovské nádraží – Sokolovská. První úsek trasy o délce 5,5 km zahrnoval 7 stanic, z toho dvě – stanice Můstek a Sokolovská (dnes Florenc) se staly přestupními na trasu A, resp. C. Trasa byla budována 6 let ve složitých podmínkách podzemí pražského středu města. Během razících a výkopových prací bylo učiněno mnoho cenných archeologických nálezů. Stavba koncipovaná jako akt československo-sovětského přátelství zahrnovala také vybudování ústřední pražské pěší zóny vedoucí ulicemi Na příkopě a 28. října. Z těchto ulic byla vymístěna veškerá doprava, včetně tramvají, jejichž provoz zde byl ukončen 4. července t. r. Součástí slavnostního zahájení provozu bylo shromáždění Pražanů na náměstí Republiky, kde se odbýval slavnostní akt předání trasy do užívání. V souvislosti se zahájením provozu trasy B byl koncem září změněn systém odbavování cestujících v metru – původní turnikety byly nahrazeny označovači jízdenek. Stanici Moskevská (dnes Anděl) pomáhali vč. projektu a výstavby budovat sovětští odborníci, kteří využili prvků typických pro moskevské metro. Souběžně s otevřením trasy byla v Moskvě otevřena stanice metra Pražská, kterou naopak pomáhali projektovat a budovat stavbaři z Československa.
5. listopadu – Pod podlahou zámku v Bečově nad Teplou na Karlovarsku nalezli kriminalisté druhou nejcennější památku na našem území – románský Relikviář svatého Maura pocházející ze 13. století. Na stopu cenné památky je přivedl požadavek amerického občana Dannyho Douglase, který v červnu 1984 kontaktoval československé úřady ohledně nákupu blíže nespecifikované památky s vysokou uměleckou a historickou hodnotou, která má být uložena na blíže neurčitém místě v západních Čechách. Na základě tohoto tipu započali českoslovenští kriminalisté s pátráním a prohledáváním archivním záznamů, přičemž narazili na fotografii a popis relikviáře z roku 1932. Památku na bečovském zámku zřejmě před útěkem v roce 1945 uschovali příslušníci rodu Beaufortů, kteří za války kolaborovali s nacisty.Svět:
Březen – v Moskvě zemřel generální tajemník ÚV KSSS Konstantin Ustinovič Černěnko, a na jeho místo nastoupil Michail Gorbačov, který se později proslavil prosazováním glasnosti a perestrojky.
26. dubna – Představitelé států Varšavské smlouvy podepsali ve Varšavě dokument o prodloužení platnosti tohoto vojenského paktu o dalších 20 let s doložkou o automatickém prodloužení smlouvy o dalších 10 let v případě, že smluvní strany neodevzdají do roka před uplynutím lhůty vládě Polské lidové republiky prohlášení o jejím vypovězení.
10. července – dva agenti francouzské tajné služby potopili v novozélandském Aucklandu loď organizace Greenpeace Rainbow Warrior. Při akci zemřel člen organizace Fernando Pereira. Pachatelé byli později dopadeni a celá záležitost přerostla v obrovský mezinárodní skandál.
13. července – V Londýně a Philadelphii se konal jeden z největších koncertů všech dob. Jednalo se o charitativní koncert, kde vystupovali hvězdy tehdejší hudební scény bez honoráře. Výtěžek z koncertu byl věnován na pomoc Etiopii. V Londýně se představili například Queen, Status Quo, Phil Collins, U2, Elton John nebo The Who. Ve Philadelphii zahráli třeba Black Sabbath, Madonna, Eric Clapton, Simple Minds, Judas Priest nebo Led Zeppelin. Akce měla obrovský úspěch. Celkově se vybralo více jak 280 mil. dolarů.
12. srpna – v Japonsku havaroval let Japan Airlines 123. S 520 mrtvými je dodnes nejsmrtonosnější leteckou havárií jediného letounu v historii letectví a druhou nejsmrtonosnější havárií vůbec.
19. srpna – Silné zemětřesení (8,1 stupňů Richterovy škály) postihlo hlavní město Mexika – Mexiko City a jeho okolí. Vyžádalo si téměř 12 000 lidských životů.
13. listopadu – mohutná erupce kolumbijské sopky Nevado del Ruiz a následné zaplavení města Armero a dalších vzniklými lahary si vyžádaly více než 25 000 lidských životů
1. září byl na dně Atlantského oceánu nalezen luxusní zaoceánský parník Titanic.
3. října – z Kennedyho vesmírného střediska odstartoval ke svému prvnímu letu raketoplán Atlantis
Mark Morris objevil zdroj radiového záření ve tvaru vlákna ve středu Mléčné dráhy
Podle pozorování přechodů a zákrytů Pluta a jeho měsíce Charona určil Edward F. Tedesco, že průměr Pluta je menší než 3040 kilometrů.
Neil Turock vyslovil předpoklad, že kosmické struny jsou příčinou vzniku skupin galaxií zvaných Abellovy kupy.Vydání Alba kapely Megadeth Killing Is My Business... And Business Is Good!
20. ledna – Karel Souček, česko-kanadský profesionální kaskadér (* 19. dubna 1947)
24. ledna – Miloslav Kaňák, teolog, duchovní Církve československé husitské (* 17. února 1917)
29. ledna – František Tyrpekl, fotbalista, reprezentant Československa (* 23. prosince 1905)
9. února – Jan Křížek (malíř), česko-francouzský výtvarník (* 31. července 1919)
13. února – František Šilhan, teolog a filozof, provinciál české provincie Tovaryšstva Ježíšova (* 7. ledna 1905)
20. února – Josef Krása, český historik umění středověku a pedagog (* 9. srpna 1933)
16. března – František Pelcner, československý fotbalový reprezentant (* 4. září 1909)
21. března – Jan Jaroš, kněz, pedagog, právník, kanonista a teolog (* 18. ledna 1909)
Karel Šmíd, malíř, výtvarný pedagog, textař a hudební skladatel (* 23. prosince 1914)
Vlastimil Růžička, cyklista a mistr Československa v cyklokrosu (* 27. února 1925)
Hana Volavková, česká historička umění, první ředitelka Židovského muzea v Praze (* 9. května 1904)
30. března – Václav Bartůněk, kněz, církevní a umělecký historik (* 26. června 1899)
1. dubna – Josef Cikán, voják, příslušník operace Glucinium (* 22. listopadu 1914)
12. dubna – Václav Vaněček, český právník a právní historik (* 10. července 1905)
1. května – Pavel Potužák, český geodet, vysokoškolský pedagog a politik (* 3. ledna 1895)
10. května – Zdeněk Kunc, zakladatel československé a světové neurochirurgie (* 16. března 1908)
23. června – František Hamouz, ministr a místopředseda vlád Československa (* 15. srpna 1919)
26. června – Jaroslav Kožešník, předseda Československé akademie věd a politik (* 8. června 1907)
29. června – Jaroslav Dietl, scenárista, dramatik a dramaturg (* 22. května 1929)
26. července – Jindřich Uher, ministr několika vlád Československa (* 18. června 1911)
30. července – Milada Petříková-Pavlíková, první česká architektka (* 22. srpna 1895)
4. srpna – Zbyněk Vostřák, český dirigent a hudební skladatel (* 10. června 1920)
7. září – Josef Věromír Pleva, český spisovatel pro děti a mládež (* 12. srpna 1899)
4. října – Jozef Herda, československý zápasník, stříbrná medaile OH 1936 (* 21. dubna 1910)
16. října – Václav Formánek, teoretik, estetik a historik umění (* 23. března 1922)
19. října – František Hrobař, český pedagog, botanik a ornitolog (* 2. června 1893)
22. listopadu – Oldřich Kryštofek, básník, novinář a spisovatel (* 7. června 1922)
2. prosince – Jaroslav Ježek ml., hudebník, prasynovec hudebního skladatele Jaroslava Ježka (* 20. září 1957)
Josef Klapuch, zápasník, olympionik, stříbrná medaile na OH 1936 (* 10. února 1906)
19. ledna – Eric Voegelin, německo-americký konzervativní politický filosof (* 3. ledna 1901)
13. února – Karol Martinka, slovenský a československý ekonom, politik a ministr (* 5. července 1923)
26. února – Tjalling Koopmans, nizozemský ekonom, Nobelova cena 1975 (* 28. srpna 1910)
7. března – Arkady Fiedler, polský spisovatel, novinář, zoolog a cestovatel (* 28. listopadu 1894)
22. března – Albin Jansson, švédský reprezentační hokejový brankář (* 9. října 1897)
Gerhard Stöck, německý olympijský vítěz v hodu oštěpem 1936 (* 28. června 1911)
7. dubna – Carl Schmitt, německý právní a politický teoretik (* 11. července 1888)
John Francis Ahearne, hokejový funkcionář, osmý předseda IIHF (* 24. listopadu 1900)
13. dubna – Kit Kleinová, americká rychlobruslařka, mistryně světa 1936 (* 28. března 1910)
8. května – Theodore Sturgeon, americký spisovatel science fiction (* 26. února 1918)
28. května – Miroslav Iringh, slovenský velitel ve Varšavském povstání (* 28. února 1914)
31. května – Gaston Rébuffat, francouzský horolezec, režisér, fotograf a spisovatel (* 7. května 1921)
6. června – Vladimir Jankélévitch, francouzský filosof a muzikolog (* 31. srpna 1903)
7. června – Rudolf Burkert, československý skokan na lyžích a sdruženář (* 31. října 1904)
15. června – Andy Stanfield, americký sprinter, dvojnásobný olympijský vítěz (* 29. prosince 1927)
17. června – Kirill Semjonovič Moskalenko, sovětský vojevůdce (* 11. května 1902)
21. června – Tage Erlander, předseda švédské vlády (1946–1969) (* 13. června 1901)
8. července – Simon Kuznets, americký ekonom, Nobelova cena 1971 (* 30. dubna 1901)
9. července – Šarlota Lucemburská, dcera velkovévody Viléma IV. Lucemburského (* 23. ledna 1896)
14. července – Gustav René Hocke, německý žurnalista, historik kultury (* 1. března 1908)
18. července – Isabel Alfonsa de Borbón, španělská princezna, vnučka Alfonse XII (* 6. října 1904)
19. července – Janusz A. Zajdel, polský jaderný fyzik a spisovatel žánru science fiction (* 15. srpna 1938)
22. července – Matti Järvinen, finský olympijský vítěz v hodu oštěpem (* 18. února 1909)
26. července – Fredy Perlman, americký spisovatel českého původu (* 20. srpna 1934)
1. září – Saunders Lewis, velšský spisovatel, historik, literární kritik a politik (* 15. října 1893)
6. září – Rodney Robert Porter, anglický lékař a biochemik, nositel Nobelovy ceny 1972 (* 8. října 1917)
John Franklin Enders, americký bakteriolog, virolog a parazitolog, Nobelova cena za fyziologii a lékařství 1954 (* 10. února 1897)
22. září – Ernest Nagel, americký filosof, logik a teoretik vědy (* 16. listopadu 1901)
Herbert Bayer, rakousko-americký grafik, malíř, fotograf a sochař (* 5. dubna 1900)
Helen Clark MacInnesová, skotsko-americká autorka špionážních novel (* 7. října 1907)
2. října – Margaret Mahlerová, maďarsko-americká pediatrička a psychoanalytička (* 10. května 1897)
George Orson Welles, americký divadelní a filmový režizér a herec (* 6. května 1915)
17. listopadu – Lon Nol, kambodžský voják, politik a prezident (* 13. listopadu 1913)
24. listopadu – László Bíró, maďarský vynálezce kuličkového pera (* 29. září 1899)
27. listopadu – André Hunebelle, francouzský filmový scenárista, producent a režisér (* 1. září 1896)
12. prosince – Ian Stewart, skotský klávesista a zakladatel skupiny The Rolling Stones (* 18. července 1938)
14. prosince – Catherine Doherty, kanadská katolická náboženská spisovatelka a sociální aktivistka (* 15. srpna 1896)
23. prosince – Princ Bira, thajský princ a automobilový závodník (* 15. července 1914)
24. prosince – Ferhát Abbás, alžírský politik a bojovník za jeho nezávislost (* 24. srpna 1899)
27. prosince – Harold Whitlock, britský olympijský vítěz v chůzi na 50 km, OH 1936 (* 16. prosince 1903)
 ? – Štefan Haščík, československý politik a ministr obrany Slovenského státu (* 25. listopadu 1898)
 ? – Mordechaj Oren, představitel izraelské levicové strany Mapam, politický vězeň (* 1905)
