Barlinek (německy Berlinchen) je město v severozápadním Polsku v Západopomořanském vojvodství. Roku 2005 mělo 14 385 obyvatel. První známá písemná zmínka je z roku 1278 (Nova Berlyn). Město ve středověku patřilo (až na období pod nadvládou řádu Německých rytířů v první polovině 15. století) k Braniborsku a spolu s ním se stalo roku 1701 součástí Pruska. Po druhé světové válce bylo území připojeno k Polsku.
