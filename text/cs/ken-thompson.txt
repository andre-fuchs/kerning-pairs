Kenneth Thompson (* 4. února 1943, New Orleans, Louisiana, USA) je programátor a informatik, jeden z tvůrců operačního systému Unix. V 60. letech 20. století se s Dennisem Ritchiem podílel na vývoji operačního systému Multics a na vývoji programovacího jazyka B – přímého předchůdce jazyka C. Thompson byl také jedním z tvůrců a vývojářů operačního systému Plan 9. Pracoval u společnosti Google, kde se podílel na vzniku programovacího jazyka Go. Mezi další jeho práce patří vznik počítačových textových editorů QED a jeho pozdější editor ed (standardní editor Unixu) nebo definice kódování UTF-8.
Ken Thompson se narodil v New Orleansu v Louisianě, USA. V roce 1965 se stal bakalářem přírodních věd a v roce 1966 získal magisterský diplom, obojí v oboru elektroinženýrství a počítačová věda na Kalifornské univerzitě v Berkeley. Vedoucím jeho diplomové práce byl Elwyn Berlekamp.
V 60. letech 20. století pracoval Ken Thompson společně s Dennisem Ritchiem na operačním systému Multics. Thompson v té době vytvořil programovací jazyk Bon. Když Bellovy laboratoře ukončily práci na vývoje Multicsu, oba projekt opustili, a své zkušenosti využili po roce 1969 při vývoji operačního systému Unix. Thompson dospěl k názoru, že Unix potřebuje systémový programovací jazyk, a vytvořil jazyk B, což byl předchůdce Ritchieho jazyka C.
Thompson vyvinul verzi CTTS editoru QED s podporou regulárních výrazů pro hledání v textu. QED a jeho následník ed (standardní editor Unixu) významně přispěly k popularitě regulárních výrazů, jenž byly považovány hlavně za nástroj (nebo hračku) logiků. Regulární výrazy pronikly do programů pro zpracování textových souborů v Unixu (např. grep) a také do moderních programovacích jazyků jako je Perl. Vytvořil také hlavní koncept v programu na úpravu textu, který vytvořil Rob Pike. Téměř všechny programy, které v dnešní době pracují s regulárními výrazy, používají některou z variant jeho zápisu.
V roce 1992 pak společně s Robem Pikem vyvinul UTF-8 (široce využívaný univerzální způsob kódování znaků do sekvencí bajtů).
Spolu s Josephem Condonem vytvořili hardware a software pro šachový stroj Belle. Dále napsal programy ke generování výpočtů šachových zakončení se 4, 5 a 6 figurkami. Za jejich pomoci může šachový program úspěšně hrát, jakmile se dostane do už uložené pozice. Později, za pomoci znalce šachových koncovek Johna Roycrofta, Thompson vydal své první výsledky na CD-ROM.
Jeho styl programování ovlivnil ostatní, zejména co se týče slohové střízlivosti ve vyjadřování a preferování jasných tvrzení.
V roce 2000 odešel z Bellových laboratoří. Poté pracoval ve společnosti Entrishere až do roku 2006 a v současnosti pracuje pro Google.
Podle rozhovoru z roku 2009 používá Thompson operační systém založený na Linuxu.
V roce 1980 byl Thompson zvolen do Národní strojírenské akademie za navrhování operačního systému UNIX. Národní strojírenské akademie (National Academy of Engineering) je soukromá nezisková organizace ve Spojených státech.
V roce 1983 obdrželi Thompson a Ritchie Turingovu cenu za rozvoj teorie generických operačních systému a zejména za implementaci operačního systému Unix.
V roce 1990, Ken Thompson a Dennis Ritchie získali IEEE Richardovu W. Hammingovu medaili z institutu pro elektrotechnické a elektronické inženýrství (IEEE - Institute of Electrical and Electronics Engineers) za vznik operačního systému UNIX a programovacího jazyk C.
Dne 27. dubna 1999 obdržel společně s Ritchiem Státní vyznamenání za technologii od prezidenta Billa Clintona za vynalezení operačního systému Unix a programovacího jazyka C, jenž oba vedli k nesmírnému pokroku v oblasti software, hardware, počítačových sítí a podnítili růst celého průmyslu, čímž povznesli vedoucí pozici USA v informatice.
Roku 1999 byl oceněn první cenou Tsutomu Kanai, za své postavení při tvorbě operačního systému Unix, jenž je po desetiletí klíčovým prvkem.
V tomto článku byly použity překlady textů z článků Ken Thompson na anglické Wikipedii a Ken Thompson na slovenské Wikipedii.
Video of Thompson and Ritchie receiving the National Medal of Technology award[nedostupný zdroj] (anglicky)
Photo – Ken Thompson at the Deep Blue vs. Kasparov match in Philadelphia (anglicky)
Video of Interview with Ken Thompson Computer Chess Comes of Age (Computer History Museum) (alternative) (anglicky)
Unix and Beyond: An Interview with Ken Thompson by IEEE Computer Society (anglicky)
Transcript of an interview with Ken Thompson – Interview by Michael S. Mahoney (anglicky)
Ken Thompson: A Brief Introduction – by The Linux Information Project (LINFO) (anglicky)
Reading Chess paper by HS Baird and Ken Thompson on optical character recognition (anglicky)