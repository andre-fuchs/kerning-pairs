Karla Olivares Souza (* 11. prosince 1985, Ciudad de México, Mexiko) je mexická herečka. Nejvíce se proslavila rolí Laurel Castillo v seriálu stanice ABC Vražedná práva.
Narodila se v Ciudad de México v Mexiku. Do 8 let žila v Aspenu v Coloradu. Herectví studovala na Centro de Educación Artística, slavná herecká škola v Mexico City. Navštěvovala hereckou školu ve Francii a absolvovala kurz v Moskvě v Rusku. V roce 2008 získala titul na Central School of Speech and Drama v Londýně. Ve 22 letech se vrátila do Mexico City a začala hrát v televizi a ve filmech.
V roce 2009 přišla její první role a to v mexické telenovele Verano de amor, později si zahrála v mexických sit-comech Los Héroes del Norte a La Clinica. Mezi její filmové role patří Dámičky v sekáči (2011), Smetánka v bryndě (2013) a Bez návodu (2013).
V roce 2014 se přestěhovala do Los Angeles. Byla obsazena do role studentky práva Laurel Castillo v seriálu Shondy Rhimes Vražedná práva, který vysílá stanice ABC.
V prosince 2013 se zasnoubila s Marshall Trenkmannem. Pár se vzal v květnu 2014 v Kalifornii. V roce 2018 se jim narodila dcera Gianna.
