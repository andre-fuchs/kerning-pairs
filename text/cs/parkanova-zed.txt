Parkán je fortifikační prvek hradebního opevnění. Jedná se o prostor před samotnými hradbami, který je z přední strany chráněn další, zpravidla menší zdí - hradbou, či náspem, s prostorem - chodníčkem, který umožňoval volný pohyb obránců z místa na místo. Pokud se jedná o zeď, říká se jí parkánová zeď. Chráněný pohyb obránců hradeb (především lučištníků) za touto hradbou, zvyšoval nejen aktivní obranu např. hradu, ale i ochranu hlavního opevnění. V některých případech byl parkán i zdvojený, případně několikanásobný.
