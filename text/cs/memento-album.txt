Memento je výběrové album hudební skupiny Dead Can Dance, které bylo vydáno 25. října 2005. Nese podtitul The Very Best of Dead Can Dance a bylo vydáno krátce po americkém koncertním turné, které se uskutečnilo v době od 17. září do 12. října roku 2005.
Výběr byl určen pro americký trh a zaměřuje se tvorbu z druhé poloviny období existence skupiny, která v USA zaznamenala úspěch. Jde o koncentrovanější verzi předchozích výběrových alb – trojdiskového Dead Can Dance (1981-1998) z roku 2001 a dvojdiskového Wake z roku 2003.
