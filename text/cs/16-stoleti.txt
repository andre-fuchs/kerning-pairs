Šestnácté století je období mezi 1. lednem 1501 a 31. prosincem 1600 našeho letopočtu. Jedná se o šesté století druhého tisíciletí.
1513 přešel Vasco Núñez de Balboa Panamskou šíji a jako první Evropan spatřil Tichý oceán.
1517 uveřejnil Martin Luther svých 95 tezí, čímž odstartoval německou reformaci.
1517 byla mezi českými královskými městy a šlechtou uzavřena Svatováclavská smlouva.
10. srpna 1519 vyplul portugalský mořeplavec Fernão de Magalhães ve službách španělské koruny na první úspěšnou cestu kolem Země.
1519 bylo potlačeno povstání Ču Čchen-chaoa, knížete z Ning, proti vládě mingského císaře Čeng-te.
1520 získala Ayşe Hafsa Sultan v Osmanské říši titul Valide Sultan, čili Sultanova matka.
1523 se rozpadla Kalmarská unie, na níž král Gustav I. Vasa definitivně osamostatnil Švédské království.
24. února 1525 byl francouzský král František I. zajat vojsky Karla V. v bitvě u Pavie.
29. srpna 1526 rozdrtili osmanští Turci uherské vojsko v bitvě u Moháče. V boji padl i český, uherský a chorvatský král Ludvík Jagellonský.
1527 byl císařskými vojsky vydrancován Řím. Událost je známa jako Sacco di Roma.
1527 – 1533 došlo k roztržce mezi anglickým králem Jindřichem VIII. a papežem Klementem VII.. Jindřich VIII. založil samostatnou Anglikánskou církev.
1534 přebrala Mahidevran Sultan (konkubína, otrokyně, matka prince a nelegitimní manželka Sultána Sulejmana I. titul Valide Sultan po jeho zesnulé matce Ayse Hafse Valide sultan.
1534 sesadila Hurrem haseki Sultan, Mahidevran Sultan z postu Valide sultan a přebrala jej sama na sebe.
16. ledna 1547 se moskevský velkokníže Ivan IV. nechal korunovat prvním ruským carem.
24. dubna 1547 byl Šmalkaldský spolek poražen vojsky Karla V. v bitvě u Mühlberka.
1555 byl uzavřen Augsburský náboženský mír, který de facto rozdělil Svatou říši římskou na katolickou a luterskou část.
1568 – 1648 povstaly Nizozemské provincie proti španělské nadvládě v Osmdesátileté válce.
1. července 1569 sjednotila Lublinská unie Polského království a Litevského velkoknížectví. Tak vznikla Republika obou národů.
7. října 1571 byla osmanská flotila poražena spojenými vojsky Svaté ligy v bitvě u Lepanta.
1572 došlo během tzv. Bartolomějské noci k zmasakrování francouzských hugenotů.
1577 – 1580 uskutečnil Angličan Francis Drake svou cestu kolem světa. Jako druhý tak obeplul Zeměkouli.
1580 porazil španělský král Filip II. portugalského krále Antonína I.. Antonín následně prchnul do exilu a Filip se stal portugalským králem.
1592 – 1598 proběhla Imdžinská válka mezi Japonskem a korejsko–čínskou aliancí.
1593 – 1606 konfrontovaly Osmanská říše s Habsburskou monarchií v Uhrách a na Balkáně své síly v rámci tzv. dlouhé turecké války.
17. února 1600 byl upálen spisovatel a astronom Giordano Bruno, který tvrdil, že středem vesmíru není Země.
21. října 1600 proběhla bitva u Sekigahary, ze které vítězně vzešel Tokugawa Iejasu, který se následně ujal vedoucího postavení v zemi. Toto datum je někdy považováno za počátek období Edo.
ČECHURA, Jaroslav. České země v letech 1526-1583 : první Habsburkové na českém trůně I.. Praha: Libri, 2008. 324 s. ISBN 978-80-7277-389-3. (česky) 
MACKENNEY, Richard. Evropa šestnáctého století. Praha: Vyšehrad, 2001. 395 s. ISBN 80-7021-469-4. (česky) 
VONDRUŠKA, Vlastimil. Život ve staletích : lexikon historie 16. století. Brno: MOBA, 2014. 125 s. ISBN 978-80-243-5843-7. (česky) 
