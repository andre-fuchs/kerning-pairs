Davao (anglicky Davao City, cebuánsky Dakbayan sa Dabaw, filipínsky Lungsod ng Dabaw, malajsky Kota Davao, španělsky Ciudad de Dávao) je město na Filipínách. Leží na ostrově Mindanao při stejnojmenném zálivu a k roku 2010 mělo cca 1,2 milionu obyvatel. Davao bylo založeno v polovině 19. století a status města získalo 16. března 1937.
Město vedl 22 let Rodrigo Duterte, který si jako starosta vysloužil přezdívku „exekutor“ díky své tvrdé kampani proti zločinu. V roce 2016 byl zvolen prezidentem Filipín.
