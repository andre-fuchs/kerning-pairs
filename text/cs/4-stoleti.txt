4. století je období mezi 1. lednem 301 a 31. prosincem 400 našeho letopočtu. Jedná se o čtvrté století prvního tisíciletí.
301 se Arménské království stalo prvním státem, kde bylo křesťanství přijato za státní náboženství.
cca 320 se vládcem Guptovské říše nacházející se v severní Indii stal Čandragupta I..
20. května – 25. července 325 zasedal první nikajský koncil, který mimo jiné řešil otázku ariánství.
11. května 330 dal římský císař Konstantin I. Veliký přejmenovat řeckou osadu Byzantion na Konstantinopol, z níž se posléze stalo hlavní město východořímské říše.
cca 375 vytlačili Hunové kmeny Gótů z oblasti Černého moře směrem na západ. Tato událost bývá tradičně označována za počátek tzv. Stěhování národů.
9. srpna 378 porazili Gótové Římany v bitvě u Adrianopole. V boji padl i římský císař Valens.
380 ustanovil císař Theodosius I. křesťanství státním náboženstvím římské říše.
17. ledna 395 zemřel římský císař Theodosius I., po jehož smrti došlo k rozdělení říše na západní a východní část.
Hypatia z Alexandrie (350/370 – 415/416) – novoplatonská filosofka a matematička
BEDNAŘÍKOVÁ, Jarmila. Stěhování národů. Praha: Vyšehrad, 2003. 413 s. ISBN 80-7021-506-2. 
COLLINS, Roger. Evropa raného středověku 300-1000. Praha: Vyšehrad, 2005. 480 s. ISBN 80-7021-660-3. 
ČEŠKA, Josef. Zánik antického světa. Praha: Vyšehrad, 2000. ISBN 80-7021-386-8. 
DOLEŽAL, Stanislav. Interakce Gótů a římského impéria ve 3. – 5. století n. l.. Praha: Karolinum, 2008. 337 s. ISBN 978-80-246-1531-8.
