Automatický abecedně řazený seznam viz Kategorie:Události roku 1967Československo
V Prunéřově u Kadaně na Chomutovsku byl zahajován provoz tepelné elektrárny zásobované hnědým uhlím z přilehlého lomu Nástup.
V souvislosti s probíhající ekonomickou reformou byla provedena přestavba velkoobchodních cen a změna jednotných odvodů podniků. Opatření mělo být dalším krokem k nezávislosti podniků a vedlo ke zvýšení jejich ziskovosti. Na druhé straně však vedlo k růstu inflace.
V platnost vstoupil nový tiskový zákon, který oficiálně povoloval předběžnou cenzuru. Byla vytvořena Ústřední publikační správa, která zásahy státu do svobody tisku následně realizovala.
30. ledna – Výpravu českých turistů z Trutnova zavalila lavina v Kotlině Pěti Spišských ples v Malé Studené dolině ve Vysokých Tatrách a zahynulo 7 lidí.
31. ledna – 4. února – Na VI. sjezdu ROH vystoupil prezident Antonín Novotný s varováním před přílišnou demokratizací společnosti, která dle něho mohla vést až k podpoře imperialistických snah.
4.–6. února – Prahu navštívil nejvyšší sovětský představitel Leonid Iljič Brežněv a předseda sovětského Výboru státní bezpečnosti (KGB) Jurij Andropov. Předložili návrh na umístění dvou sovětských vojenských divizí v pohraničí ČSSR. Antonín Novotný tento požadavek odmítl.
16.–17. března – Na státní návštěvu do Prahy přiletěla delegace NDR vedená Walterem Ulbrichtem. Při této příležitosti podepsali nejvyšší představitelé NDR a ČSSR Smlouvu o přátelství, spolupráci a vzájemné pomoci.
20.–21. března – Na zasedání Ústřední rady odborů byl předsedou zvolen K. Poláček. Bylo započato s decentralizací odborových svazů – z 15 jich vzniklo 57.
3.–4. května – ÚV KSČ učinil první kroky k zablokování některých decentralizačních opatření ekonomické reformy. Podnikům byly odebrány finance a byla zastavena volná a limitní cenotvorba.
10. června – V reakci na Šestidenní válku přerušila ČSSR diplomatické styky s Izraelem.
27.–29. června – Na IV. sjezdu československých spisovatelů v Praze zazněla ostrá kritika odpůrců probíhajících společenských reforem. Spisovatelé požadovali návrat do evropské kulturně – civilizační sféry odpovídající českým tradicím. Největší ohlasy vzbudila vystoupení Ludvíka Vaculíka, Ivana Klímy, Václava Havla a Pavla Kohouta. Sjezd předčasně opustila delegace ÚV KSČ pod vedením ideologického tajemníka Jiřího Hendrycha. Členové Svazu československých spisovatelů byli následně perzekvováni.
30. června – Na Vysoké škole stranické vystoupil Antonín Novotný s projevem mířeným do řad kritiků vedení státu a nastolil tvrdý kurz, kterým chtěl ukončit společenské „tání“.
9. srpna – Vláda ČSSR přijala usnesení č. 288/1967 Sb., podle něhož se v Praze místo připravované podpovrchové tramvaje má vybudovat síť metra. Na základě tohoto usnesení musel být změněn projekt výstavby.
25.–28. srpna – Na oslavách Matice slovenské v Martině obvinil prezident Antonín Novotný Matici z buržoazního nacionalismu a vyvolal konflikt se slovenskými hostiteli.
8. září – Nedaleko Chodova (tehdy okr. Praha – západ, dnes Praha 4) byl za účasti členů československé vlády slavnostně položen základní kámen prvního úseku dálnice D1 z Prahy do Mirošovic.
13. září – Při železniční nehodě v Hradci nad Svitavou zemřelo 5 lidí a 21 jich bylo zraněno.
6. října – V Uherském Hradišti bylo předáno do provozu první československé širokoúhlé kino Hvězda pro 510 diváků.
30.–31. října – Na jednání ÚV KSČ vystoupil Alexander Dubček. Hovořil o nebezpečí hlásání třídního boje a kritizoval kumulování funkcí typické např. pro Antonína Novotného. V reakci na to Antonín Novotný vystoupil proti vedení KSS, což přerostlo do česko-slovenského sporu.
31. října – V reakci na výpadky elektrického proudu na studentských kolejích v Praze na Strahově demonstrovalo několik set studentů se svíčkami v ulicích za skandování hesla: „Chceme světlo“. V Nerudově ulici na Malé Straně jejich demonstraci rozehnala Veřejná bezpečnost. 10 osob muselo vyhledat lékařské ošetření.
10. listopadu – Při příležitosti 50. výročí VŘSR byl zahájen elektrický provoz na železniční trati z Břeclavi do Bratislavy. Jednalo se o poslední úsek mezi Prahou a Bratislavou, kde elektrická trakce nahradila parní pohon.
19.–21. prosince – Na schůzi ÚV KSČ vystoupila velká část jeho členů s kritikou práce Antonína Novotného. Ten pod jejím tlakem dal svoji funkci 1. tajemníka ÚV KSČ k dispozici.Svět
27. ledna – Při požáru v kabině kosmické lodi Apolla 1 v průběhu nácviku startu tragicky zahynuli 3 američtí astronauti.
27. února – Antigua a Barbuda získala vnitřní autonomii jako přidružený stát Velké Británie.
26. března – Papež Pavel VI. vydal encykliku Populorum progressio o kapitalismu, sociálních právech a nerovnosti mezi lidmi.
15. dubna – V New Yorku a San Francisku se konaly několikatisícové demonstrace proti válce ve Vietnamu.
21. dubna – Vojenská junta provedla v Řecku převrat a na 7 let převzala moc v zemi.
24. dubna – Sovětský kosmonaut Vladimir Komarov zahynul při neúspěšném přistání lodi Sojuz 1.
28. dubna–27. října – V kanadském Montréalu se konala výstava Expo 1967, které se účastnilo i Československo.
4. května – Americká NASA vypustila družici Lunar Orbiter 4, která pořídila 270 snímků přivrácené i odvrácené strany Měsíce.
23. května – Egypt uzavřel pro lodě Izraele Tiranskou úžinu, což mezinárodní právo hodnotí jako válečný akt.
27. května – V referendu bylo původním obyvatelům Austrálie Aboridžincům přiznána občanská práva.
2. června – Při protestech proti návštěvě íránského šáha Muhammada Rezi Pahlavího v Západním Berlíně byl agentem Stasi zabit student Benno Ohnesorg
5. června – Izraelské jednotky napadly Egypt, začala šestidenní válka; Jordánsko a Sýrie vyhlásily Izraeli válku.
12. června – V Sovětském svazu byla vypuštěna sonda Veněra 4, která provedla analýzu atmosféry Venuše.
5. září – V kanadském Ganderu se zřítil Iljušin Il-18 Československých aerolinií na lince z Prahy do Havany a zemřelo 37 lidí.
10. září – Britská vláda uspořádala referendum v Gibraltaru o statutu Gibraltarského území.
21. říjen – Egyptské raketové čluny sovětského typu 183P (v kódu NATO Komar) potopily raketami SS-N-2 Styx nedaleko Port Saidu izraelský torpédoborec Eilat a byla zahájena Opotřebovací válka.
3. prosinec – jihoafrický chirurg Christiaan Barnard provádí první transplantaci srdce.
V tomto roce vyvezla M. Quantová do Francie 30 000 obleků. Paříž ztrácí v módě své dominantní postavení. Objevují se nová módní centra: Itálie, Moskva atd.
Nobelova cena za chemii – Manfred Eigen, Ronald George Wreyford Norrish, George Porter
Nobelova cena za fyziologii nebo lékařství – Ragnar Granit, Haldan Keffer Hartline, George Wald
Nobelova cena míru – (Cena neudělena, finanční část vložena 1/3 do společného fondu Nobelových cen, 2/3 do zvláštního fondu Nobelovy ceny míru.)
20. února – Kurt Cobain, americký rockový zpěvák, zakladatel skupiny Nirvana († 5. dubna 1994)
11. července – Jeff Corwin, americký moderátor naučných televizních pořadů o přírodě
18. července – Vin Diesel, americký herec, spisovatel, režisér, scenárista a producent
21. srpna – Carrie-Anne Mossová, kanadská filmová a televizní herečka a bývalá modelka
22. srpna – Layne Staley, americký hudebník, zpěvák a kytarista kapely Alice in Chains († 2002)
07. října – Thom Yorke, britský zpěvák a hudebník, spoluzakladatel skupiny Radiohead
8. ledna – Josef Böhm, hudební skladatel, varhaník a sbormistr (* 20. listopadu 1881)
11. ledna – Otakar Čapek, mystik, spisovatel, oběť komunistického režimu (* 23. března 1893)
13. února – Čeněk Kudláček, československý generál, legionář, protinacistický a protikomunistický odbojář (* 19. července 1896)
27. února – Theodor Ježdík, profesor hydrologie, rektor ČVUT (* 9. listopadu 1889)
2. března – Hans Ledwinka, rakouskočeský automobilový konstruktér (* 14. února 1878)
4. března – Otto Muneles, filolog, judaista a znalec židovské mystiky (* 8. ledna 1894)
24. března – Antonín Pelc, karikaturista, malíř a ilustrátor (* 16. ledna 1895)
29. dubna – František Wonka, římskokatolický duchovní a kronikář (* 11. května 1900)
Timotheus Vodička, filosof, katolický spisovatel, redaktor a překladatel (* 16. září 1910)
15. května – Jaromír Fiala, hudební pedagog, spisovatel, překladatel a skladatel (* 30. prosince 1892)
19. května – František R. Kraus, spisovatel, novinář a člen protinacistického odboje (* 14. října 1903)
31. července – Vlastimil Kopecký, fotbalový hráč a trenér klubu SK Slavia Praha (* 14. října 1912)
10. září – Jan Dokulil, učitel, národopisec, vlastivědec, muzejník a spisovatel (* 1887)
17. září – Pavel Jáchym Šebesta, misionář, etnograf, antropolog a lingvista (* 20. března 1887)
15. listopadu – Stanislav Lom, dramatik, spisovatel a kritik (* 13. listopadu 1883)
18. listopadu – Alžběta Birnbaumová, historička umění a spisovatelka (* 16. března 1898)
24. prosince – Zdeněk Souček, lékař, polárník a průzkumník tropických oblastí (* 9. září 1917)
29. prosince – František Rouček, děkan Právnické fakulty Masarykovy univerzity (* 25. dubna 1891)
Boris Kraigher, slovinský politik, národní hrdina Jugoslávie (* 14. února 1914)
27. ledna – Roger Bruce Chaffee, americký vojenský letec a astronaut (* 15. února 1935)
13. února – Forugh Farrokhzad, íránská básnířka a filmová režisérka (* 5. ledna 1935)
15. února – Little Walter, americký zpěvák, hamonikář a kytarista (* 1. května 1930)
17. února – Henri Perruchot, francouzský spisovatel, výtvarný a literární kritik (* 27. ledna 1917)
18. března – Julio Baghy, maďarský herec, režisér a esperantista (* 13. ledna 1891)
20. března – Karl Gustav Bruchmann, německý archivář, filolog a historik (* 2. října 1902)
25. března – Johannes Itten, švýcarsk expresionistický malíř (* 11. listopadu 1888)
26. března – Grigorij Žatkovič, první guvernér Podkarpatské Rusi (* 2. prosince 1886)
31. března – Rodion Jakovlevič Malinovskij, maršál Sovětského svazu (* 23. listopadu 1898)
18. dubna – Friedrich Heiler, německý religionista a filozof náboženství (* 30. ledna 1892)
13. května – Barnett Stross, britský lékař a politik, iniciátor kampaně za obnovu Lidic (* 25. prosince 1899)
23. května – Peter Hansen, německý generál, zakladatel polního dělostřelectva Waffen-SS (* 30. listopadu 1896)
27. května – Ernst Niekisch, německý levicový politik a žurnalista (* 23. května 1889)
29. května – Georg Wilhelm Pabst, rakouský filmový režisér narozený v Čechách (* 25. srpna 1885)
26. června – Françoise Dorléac, francouzská filmová herečka (* 21. března 1942)
29. června – Primo Carnera, italský boxer, mistr světa v supertěžké váze (* 26. října 1906)
9. července – Eugen Fischer, německý profesor antropologie a eugeniky. (* 5. července 1874)
10. července – Albertine Sarrazinová, francouzská spisovatelka a básnířka (* 17. září 1937)
14. července – Alojz Gradnik, slovinský básník, soudce a překladatel (* 3. srpna 1882)
17. července – John Coltrane, americký jazzový saxofonista a skladatel (* 23. září 1926)
21. července – Albert Lutuli, prezident Afrického národního kongresu (* ? 1898)
22. července – Carl Sandburg, americký novinář, spisovatel, hudebník a historik (* 6. ledna 1878)
30. července – Alexander Strachwitz, český šlechtic a politik (* 27. října 1892)
Richard Kuhn, německý biochemik, Nobelova cena za chemii 1938 (* 3. prosince 1900)
15. srpna – René Magritte, belgický surrealistický malíř (* 21. listopadu 1898)
19. srpna – Hugo Gernsback, americký spisovatel a editor science fiction (* 16. srpna 1884)
2. září – Vladimír Čobrda, slovenský evangelický biskup a politik (* 1. ledna 1880)
5. září – Vilho Tuulos, finský olympijský vítěz v trojskoku (* 26. března 1895)
Kira Kirillovna Ruská, dcera velkoknížete Kirilla Vladimiroviče Romanova (* 9. května 1909)
18. září – John Douglas Cockcroft, britský fyzik, Nobelova cena za fyziku 1951 (* 27. května 1897)
24. září – Robert van Gulik, nizozemský orientalista, diplomat, hudebník a spisovatel (* 9. srpna 1910)
25. září – Stanisław Sosabowski, polský generál za druhé světové války (* 3. května 1892)
27. září – Felix Felixovič Jusupov, ruský kníže, vrah Rasputina (* 23. března 1887)
7. října – Norman Angell, anglický pedagog, novinář a politik (* 26. prosince 1872)
Dr. Ernesto Rafael Guevara de la Serna (Che Guevara), argentinský revolucionář (popraven) (* 14. června 1928)
Cyril Norman Hinshelwood, anglický fyzikální chemik, Nobelova cena za chemii 1956 (* 19. června 1897)
6. listopadu – Paul Nougé, belgický surrealistický básník a fotograf (* 13. února 1895)
20. listopadu – Wolfram von den Steinen, německo-švýcarský historik (* 23. listopadu 1892)
25. listopadu – Ossip Zadkine, sochař a grafik ruského původu (* 14. července 1890)
29. listopadu – Ferenc Münnich, maďarský komunistický politik, ministr vnitra (* 16. listopadu 1886)
30. listopadu – Heinz Tietjen, německý dirigent a operní režisér (* 24. června 1881)
11. prosince – Sydir Kovpak, sovětský generál během druhé světové války, dvojnásobný Hrdina Sovětského svazu (* 7. června 1887)
16. prosince – Antonio Riberi, papežský diplomat a kardinál pocházející z Monaka (* 15. června 1897)
17. prosince – Harold Holt, australský politik, předseda vlády (* 4. srpna 1908)
