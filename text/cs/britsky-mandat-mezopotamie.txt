Irácké království pod britskou správou (arabsky الانتداب البريطاني على العراق, anglicky Kingdom of Iraq under British Administration) bylo mandátní území, spravované Spojeným královstvím. Rozkládalo se na území dnešního Iráku v letech 1920 až 1932. V jeho čele stál Fajsal I., který musel opustit Sýrii po prohrané francouzsko-syrské válce. Hlavním městem byl Bagdád. 3. října 1932 získalo území jako Irácké království nezávislost.