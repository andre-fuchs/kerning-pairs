Katherine Mansfield Beauchamp Murry (14. října 1888, Wellington – 9. ledna 1923, Fontainebleau) byla novozélandská spisovatelka.
Bývá řazena k modernismu. Psala především povídky, ale i básně. V 19 letech opustila Nový Zéland a přesídlila do Londýna. Zde se dostala do okruhu modernistických spisovatelů Davida Herberta Lawrence a Virginie Woolfové. Vdala se za britského spisovatele Johna Middletona Murryho, měla však i vášnivé lesbické vztahy, které popsala ve svých denících. Během první světové války onemocněla tuberkulózou, které v roce 1923, ve svých 34 letech, podlehla. Bylo o ni natočeno několik životopisných filmů, v tom nejznámějším, natočeném režisérem Johnem Reidem roku 1985, ji ztvárnila Jane Birkinová.
Jeffrey Meyers: Katherine Mansfield: A Darker View, Cooper Square Publishers, 2002, ISBN 978-0-8154-1197-0
Kathleen Jones: Katherine Mansfield: The Story-Teller, Viking Penguin, 2010, ISBN 978-0-670-07435-8
