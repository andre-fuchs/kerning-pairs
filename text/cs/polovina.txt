Učitel k žákům: Kolikrát vám mám říkat, že větší či menší polovina neexistuje. Poloviny jsou vždy stejné. Ale proč vám to říkám, když větší polovina z vás stejně nikdy neposlouchá. 
V běžné mluvě či žurnalistice se pojmy větší či menší polovina používají k označení lehce nadpoloviční resp. podpoloviční části celku. Spojení větší polovina se také používá pro označení mírné většiny.
Pojem první, resp. druhá polovina je označení pro části vzniklé rozpůlením původního seřazeného celku. Ve statistice odděluje první a druhou polovinu medián.
