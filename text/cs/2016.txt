Přestupný rok 2016 (MMXVI) gregoriánského kalendáře začal pátkem a zakončil sobotou. OSN vyhlásila rok 2016 mezinárodním rokem luštěnin.
Byl zrušen Vojenský újezd Brdy a na většině jeho území vyhlášena Chráněná krajinná oblast Brdy.
Ministerstvo dopravy zrušilo kategorii rychlostních silnic a většinu z nich převedlo do dálniční sítě.
26. ledna – Jeden horník byl zabit a další zraněn při důlním otřesu v dole Darkov u Karviné.
6. února – Desítky maskovaných útočníků zaútočily zápalnými lahvemi na Autonomní sociální centrum Klinika v Praze na Žižkově.
16. února – V archivu Národního muzea byla po 231 letech identifikována skladba Per la ricuperata salute di Ophelia vytvořená společnou prací skladatelů Mozarta a Salieriho u příležitosti uzdravení anglické operní pěvkyně Nancy Storaceové.
7. dubna – Česka vláda ukončila program Nadačního fondu Generace 21 na přesídlení uprchlíků z řad iráckých křesťanů, poté, co 25 uprchlíků požádalo o azyl v Německu.
28. června – Ústavní soud zrušil ustanovení zákona o registrovaném partnerství, které jedincům žijícím ve stejnopohlavním páru zapovídalo právo adoptovat dítě.
15. srpna – Novým ředitelem české Bezpečnostní informační služby se stal Michal Koudelka. Vystřídal tak Jiřího Langa, který v čele BIS stál 13 let.
27. září – Příslušníci českého svazu Pomocných technických praporů se rozhodli ukončit činnost organizace z důvodu vysokého věku jejího členstva.
7.–8. říjen – Ve třetině senátních obvodů (s čísly o jedno větší než násobky tří) se konaly volby do Senátu Parlamentu České republiky a současně v celé republice kromě Prahy volby do zastupitelstev krajů.
10. října – Expedice českých botaniků objevila nový druh hvězdnatky v pralesích ostrova Borneo.
14. října – V Česku začalo druhé kolo voleb do třetiny Senátu Parlamentu České republiky.
17. října – Do Prahy přijel tibetský duchovní vůdce 14. dalajláma Jeho Svatost Tändzin Gjamccho, který se zde zúčastnil 20. ročníku konference Forum 2000.
2. listopadu – Byla spuštěna nová regionální stanice Českého rozhlasu – Český rozhlas Liberec.
13. listopadu – České reprezentantky ve složení Petra Kvitová, Karolína Plíšková, Barbora Strýcová a Lucie Hradecká zvítězily ve štrasburském finále Fed Cupu nad Francií 3:2.
České a slovenské loutkařství bylo zapsáno na seznam děl ústního a nehmotného dědictví lidstva UNESCO.
15. prosince – Evropský systém satelitní navigace Galileo oficiálně zahájil provoz
17. prosince – Byl otevřen poslední úsek (12 km) dálnice D8 (94 km) mezi Lovosicemi a Řehlovicemi, čímž vznikl nepřerušený dálniční tah tak z Prahy do Saska
20. prosince – Česká tenistka Petra Kvitová byla napadena ve svém bytě v Prostějově. Utrpěla zranění na levé ruce, kterou používá při hře.
23. prosince – Český hokejista Jaromír Jágr dosáhl 1888. bod v hokejové lize NHL a dostal se tak na historicky druhé nejlepší místo kanadského bodování v americké hokejové lize.
Evropskými hlavními městy kultury v roce 2016 byly španělský San Sebastián a polská Vratislav
12. února – Vůbec poprvé v dějinách se, na Kubě, setkala hlava katolické církve, papež František, a hlava ruské pravoslavné církve, patriarcha Kirill.
12.–21. února – V norském Lillehammer se konaly Zimní olympijské hry mládeže 2016.
5. března – v Parlamentních volbách na Slovensku zvítězila dosavadní vládnoucí strana SMER – sociálna demokracia se ziskem 28,3 % hlasů.
9. března – Úplné zatmění Slunce pozorovatelné z části Indického oceánu a Pacifiku
22. března – Při teroristických útocích v Bruselu zahynulo 32 osob a kolem 340 jich bylo zraněno.
25. března – V kubánské Havaně vystoupila britská rocková skupina The Rolling Stones. Byl to ojedinělý rockový koncert pro socialistický stát pro zhruba 500 000 diváků.
2. dubna – Intenzivní boje propukly na linii dotyku mezi arménskými a ázerbájdžánskými silami na hranicích mezinárodně neuznané Náhorně-karabašské republiky, při které bylo zabito nejméně 193 lidí a tím byl nejtěžším porušením příměří z roku 1994.
4. dubna – Světové deníky zveřejnily více než 11 milionů dokumentů právní společnosti Mossack Fonseca, takzvané Panama Papers, které zmiňují přes 214 tisíc firem operujících v daňových rájích.
6.–22. květen – V Moskvě a Petrohradu proběhlo Mistrovství světa v ledním hokeji 2016
10.–14. května – Eurovision Song Contest 2016 ve švédském Stockholmu, kde vyhrála ukrajinská zpěvačka Džamala s písní „1944“.
19. května – Ve východním Středomoří zmizel Airbus A320 společnosti EgyptAir s 66 lidmi na palubě.
27. května – Řečtí archeologové oznámili nález pravděpodobné hrobky starořeckého filosofa Aristotela.
1. června – Ve Švýcarsku byl otevřen 57 km dlouhý Gotthardský úpatní tunel, nejdelší železniční tunel na světě.
5. června – Tým egyptských a italských vědců oznámil, že 300 let stará dýka faraona Tutanchamonova je vyrobená z meteorického železa.
6. června – Při střetech mezi islamistickými ozbrojenci a policií bylo v kazašském městě Aktobe zabito 17 lidí.
7. června – Nejméně 11 lidí bylo zabito při dálkově odpáleném výbuchu automobilu v tureckém Istanbulu.
12. června – Kolem 50 lidí bylo zabito a 53 zraněno při teroristickém útoku na gay klub ve floridském městě Orlando.
14. června – Dva mrtvé a dalších 22 zraněných vojáků si vyžádal střet mezi afghánskou a pákistánskou armádou v Chajbarském průsmyku.
18. června – Bývalý egyptský prezident Muhammad Mursí byl odsouzen k doživotnímu odnětí svobody za špionáž pro Katar.
21. června – Kolumbijská vláda a povstalci z Revolučních ozbrojených sil Kolumbie podepsali dohodu o trvalém příměří ukončující občanskou válku trvající od roku 1964.
22. června – Nejméně 78 lidí bylo zabito, poté, co Ťiang-su zasáhlo tornádo provázené přívalovými dešti a krupobitím.
24. června – Britské referendum o odchodu Spojeného království z Evropské unie podpořilo 51,9% hlasujících. Britský premiér David Cameron oznámil záměr rezignovat.
Ve španělských parlamentních volbách zvítězila Lidová strana se ziskem 33 % hlasů.
Irácká armáda po dvou letech dobyla Fallúdžu a město navštívil premiér Hajdar Abádí.
Nejméně 41 lidí bylo zabito a asi 239 zraněno při sebevražedných útocích na Atatürkovo letiště v Istanbulu.
Rakouský ústavní soud zrušil výsledek druhého kola prezidentských voleb, které se tak budou opakovat.
6. července – Neméně 250 lidí bylo zabito při sebevražedném útoku Islámského státu v iráckém hlavním městě Bagdádu.
8. července – Pět amerických policistů bylo zastřeleno během demonstrace hnutí Black Lives Matter v texaské metropoli Dallasu.
11. července – Nejméně 23 lidí bylo zabito při srážce vlaků u italského města Bari.
13. července – Theresa Mayová z Konzervativní strany byla jmenovaná novou Premiérkou Spojeného království.
14. července – Při teroristickém útoku v Nice zahynulo 84 lidí a přes 100 dalších bylo zraněno během oslav Dne pádu Bastily.
15. července – Část tureckých ozbrojených sil se pokusila provést vojenský převrat, při němž bylo zabito nejméně 160 lidí.
22. července – V obchodním domě v bavorském Mnichově došlo k útoku šíleného střelce. Nejméně devět lidí bylo zastřeleno.
23. července – Nejméně 80 lidí bylo zabito pří útoku Islámského státu na demonstraci příslušníků ší'itské menšiny Hazárů v afghánském hlavním městě Kábulu.
26. července – Dva útočníci podporující Islámský stát zabili kněze a těžce zranili další rukojmí při přepadení kostela Saint-Étienne-du-Rouvray v severní Francii.
7. srpna – Nejméně 20 lidí zemřelo v důsledku přívalové povodně v makedonském hlavním městě Skopje.
18. srpna – V anglickém hrabství Bedfordshire poprvé vzlétla hybridní vzducholoď Airlander 10. Letoun s kombinací prvků vzducholodě plněné heliem a letadla je dlouhý 92 metrů a široký 43,5 metru a je tak největším vzdušným strojem na světě, unese přitom pouze deset tun nákladu.
20. srpna – Byl otevřen pro veřejnost „nejdelší a nejvyšší skleněný most na světě“ v čínské provincii Chu-nan, prefektura Čang-ťia-ťie v národním parku Wu-ling-jüan, který je přibližně 430 metrů dlouhý a je složen z 99 obdélníků z třívrstvého skla ve výšce 300 metrů nad zemí.
24. srpna – Při zemětřesení o síle 6,2 momentové škály zahynulo ve středoitalské Umbrii nejméně 38 lidí a bylo poničeno několik měst.
26. srpna – Byl otevřen Most sultána Selima I. Hrozného nad Bosporskou úžinou, nejvyšší visutý most na světě.
29. srpna – Mezi kolumbijskou vládou a povstaleckou skupinou FARC začalo po 52 letech platit trvalé příměří.
31. srpna – Nejstarší známé fosilie živých organismů staré 3,7 miliardy let byly objeveny v grónské lokalitě Isua Greenstone Belt.
1. září – Prstencové zatmění Slunce pozorovatelné v Gabonu, Tanzanii, Mosambiku, Madagaskaru nebo ostrově Réunion
4. září – Papež František svatořečil misijní pracovnici Matku Terezu z Kalkaty.
9. září – Severní Korea provedla svůj pátý a dosud největší jaderný test provázený otřesy o síle 5,3 stupně Richterovy škály.
Vrak lodi HMS Terror kapitána Johna Franklina byl objeven poblíž Ostrova krále Viléma v kanadském teritoriu Nunavut.
Nejméně 130 lidí zemřelo a další stovky jsou pohřešovány v důsledku povodní v Severní Koreji.
14. září – Novým prezidentem UEFA byl se 42 hlasy zvolen v Athénách slovinský právník a předseda Fotbalového klubu Slovinska Aleksander Čeferin.
15. září – Čínská raketa Dlouhý pochod 2F vynesla na oběžnou dráhu vesmírnou stanici Tchien-kung 2.
V ruských parlamentních volbách s 47 % účastí podle oficiálních výsledků zvítězila a posílila vládní strana Jednotné Rusko. Podle pozorovatelů OBSE volby nebyly skutečně svobodné.
Ve volbách do Poslanecké sněmovny Berlína, zvítězila velká koalice kancléřky Merkelové, jejíž strany SPD a CDU však ztratily v berlínské sněmovně většinu. Nově získala křesla AfD a vrátili se svobodní, naopak vypadli piráti.
20. září – Nejméně 17 lidí bylo zabito při protestech proti prezidentu Josephu Kabilovi v konžské metropoli Kinshase.
22. září – Nejstarší známý biblický text pocházející z 3. nebo 4. století byl přečten za pomoci počítačové tomografie.
24. září – Katolický řeholník a sudetský Němec Engelmar Hubert Unzeitig známý též jako Anděl z Dachau byl blahořečen.
25. září – Největší radioteleskop FAST s průměrem 500 metrů byl uveden do provozu v čínské provincii Kuej-čou.
29. září – Společnost BlackBerry oficiálně oznámila, že končí s výrobou mobilních telefonů.
8. října – Počet obětí hurikánu Mattew na haitském poloostrově Tiburon přesáhl 1000, zatímco slábnoucí bouře zasáhla pobřežní oblasti Jižní Karolíny.
11. října – Společnost Samsung zastavila výrobu a prodej mobilních telefonů Galaxy Note 7 kvůli problémům s přehříváním a výbuchy baterie. Majitelé nebezpečných přístrojů byli vyzváni k jejich okamžitému vypnutí.
13. října – Povstalci ze skupiny Boko Haram propustili 21 dívek unesených v roce 2014 z města Chiboku v nigerijském státě Borno.
17. října – Raketa Dlouhý pochod vynesla na oběžnou dráhu kosmickou loď Šen-čou 11 s dvěma tchajkonauty na palubě. Cílem mise byla vesmírná stanice Tchien-kung 2.
21. října – Jihoafrická republika zahájila proces vystoupení ze struktur Mezinárodního trestního soudu.
Série zemětřesení o síle dosahující 5,9 stupně zasáhla střední Itálii a vyžádala si materiální škody.
Gambie se po Burundi a Jihoafrické republice stala třetí africkou zemí, která vystoupila ze struktur Mezinárodního trestního soudu.
28. října – Komise pro zachování živých mořských zdrojů Antarktidy prohlásila Rossovo moře u Antarktidy za mořskou přírodní rezervaci.
2. listopadu – Francie po třech letech ukončila vojenskou misi ve Středoafrické republice.
11. listopadu – Chrám Boží prozřetelnosti, o jehož stavbě bylo rozhodnuto roku 1791, byl upříležitosti oslav nezávislosti otevřen v polském hlavním městě Varšavě.
12. listopadu – Koncertní sál Bataclan v Paříži byl otevřen koncertem britského hudebníka Stinga rok po masakru účastníků koncertu skupiny Eagles of Death Metal.
Nový Zéland zasáhlo ve 12:02 SEČ zemětřesení o síle 7,8 stupňů Richterovy stupnice provázené vlnou tsunami.
Kolumbijská vláda uzavřela novou mírovou dohodu s povstalci z Revolučních ozbrojených síl (FARC).
14. listopadu – Novým moldavským prezidentem byl přímo zvolen prorusky orientovaný socialista Igor Dodon.
21. listopadu – Oblast Fukušimy zasáhlo zemětřesení 7,3 stupně a očekává se až třímetrová vlna tsunami. Úřady vyzvaly obyvatele pobřeží k evakuaci, havarovaná jaderná elektrárna Fukušima-Daiči nezaznamenala žádné známky zemětřesení.
24. listopadu – Kolumbijská vláda a povstalci z hnutí FARC podepsali v kolumbijském hlavním městě Bogotě druhou mírovou dohodu.
Brazilské letadlo s 81 cestujícími, včetně brazilského fotbalového týmu, na palubě se zřítilo poblíž kolumbijského města Medellín.
Nový černobylský sarkofág byl nasunut nad zničený reaktor v Černobylské jaderné elektrárně. Největší pohyblivá kovová konstrukce na světě tak nahradila stávající černobylský sarkofág.
30. listopadu – Mezinárodní unie pro čistou a užitou chemii oznámila oficiální jména nově objevených prvků nihonia (113), moscovia (115), tennessinu (117) a oganessonu (118).
Mezinárodní astronomická unie přejmenovala 227 hvězd včetně nejbližší trojhvězdy Alfy Centuary, která se nově nazývá Rigil Kentaurus.
4. prosince – Alexander Van der Bellen zvítězil v rakouských prezidentských volbách
5. prosince – Bývalý uzbecký premiér Šavkat Mirzijojev byl zvolen prezidentem země
Výkon mandátu jihokorejské prezidentky Pak Kun-hje byl pozastaven v důsledku procesu impeachmentu. Její pravomoci dočasně převzal premiér.
10. prosince – Nejméně 13 lidí zabila exploze nálože u stadionu fotbalového klubu Beşiktaş Istanbul
17. prosince – Zemětřesení o síle 7,9 stupňů Mw zasáhlo průliv mezi ostrovy Nové Irsko a Bougainville, nebyly hlášeny žádné oběti ani vlny tsunami
Při berlínských vánočních trzích najel kamion do davu lidí, zemřelo nejméně 12 osob a kolem 50 bylo zraněno
V Ankaře byl při vernisáži výstavy útočníkem zastřelen Andrej Karlov, velvyslanec Ruska v Turecku
20. prosince – V tureckém Istanbulu byl slavnostně otevřen silniční Euroasijský tunel, který spojuje evropský a asijský kontinent. Dvoupatrový tunel pod Bosporským průlivem je dlouhý 14,5 km, jeho výstavba trvala necelých 5 let a náklady dosáhly výše 1,2 miliardy dolarů.
21. prosince – Nejméně 36 mrtvých a 70 zraněných si vyžádal výbuch zábavní pyrotechniky na tržnici na předměstí Ciudad de México.
22. prosince – Občanská válka v Sýrii: Syrská armáda definitivně převzala kontrolu nad Aleppem, čtyřletá bitva o Aleppo skončila evakuací posledních obklíčených povstalců.
25. prosince – Po startu v Soči se do Černého moře zřítilo ruské letadlo Tu-154 s 91 lidmi na palubě, včetně členů pěveckého souboru Alexandrovci a devíti novinářů. Letadlo letělo do Sýrie.
10. ledna – Adam z Bubna-Litic, šlechtic, hrabě z rodu Bubnů z Litic (* 14. srpna 1927)
13. ledna – Vladimír Binar, básník, prozaik a literární vědec (* 6. října 1941)
Karel Hrdý, politik, poslanec České národní rady a Poslanecké sněmovny (* 7. září 1942)
Pavel Kučera, kněz, emeritní kanovník pražské metropolitní kapituly, papežský prelát (* 27. května 1932)
2. března – Vladimír Kopecký, akademický malíř, kreslíř, grafik a ilustrátor (* 2. listopadu 1928)
20. března – Otto Pick, diplomat, politolog a ředitel rádia Svobodná Evropa (* 4. března 1925)
25. března – Kurt Krolop, germanista a literární historik sudetoněmeckého původu (* 25. května 1930)
27. března – Josef Valerián, katolický kněz a kaplan Jeho Svatosti (* 15. března 1925)
10. dubna – Tomáš Pustina, se svou výškou 226 druhým nejvyšším známým Čechem a od roku 2006 je zapsán v České knize rekordů (* 10. května 1977)
13. dubna – Jiří Marvan, jazykovědec, profesor slovanské a baltské filologie (* 28. ledna 1936)
18. května – Richard Švandrlík, historik a zakladatel časopisu Hamelika (* 4. ledna 1934)
18. června – František Kautman, literární historik, rusista a spisovatel (* 8. ledna 1927)
3. července – Josef Grösser, ministr vnitra České socialistické republiky (* 18. října 1923)
10. července – Oldřich Blaha, hudební skladatel a klavírista (* 17. července 1930)
12. července – Antonín Rükl, popularizátor astronomie a selenograf (* 22. září 1932)
17. července – Karel Šerák, veterán druhé světové války a tankista (* 20. července 1923)
18. července – Augustin Palát, sinolog, překladatel, diplomat a pedagog (* 16. února 1923)
24. července – Bohuslav Kokotek, evangelický duchovní, publicista, aktivista a politik (* 16. června 1949)
27. července – Karel Koutský, historik, spisovatel a básník (* 2. listopadu 1977)
5. srpna – Jan Šebenda, docent chemie na VŠCHT a badatel v oblasti makromolekulární chemie (* 22. června 1927)
17. srpna – Luboš Antonín, filozof, literární historik a knihovník (* 22. června 1952)
28. srpna – Jindřiška Švecová, režisérka dabingu zahraničních filmů (* 15. července 1952)
30. srpna – Věra Čáslavská, mistryně světa a Evropy ve sportovní gymnastice, sedminásobná olympijská vítězka (* 3. května 1942)
12. září – Josef Špak, duchovní a šestý biskup-patriarcha Církve československé husitské (* 10. července 1929)
20. září – Miroslav Košler, sbormistr, dirigent a pedagog (* 25. července 1931)
22. října – Josef Mandík, politik a předseda Českého svazu včelařů (* 4. prosince 1945)
28. října – František Kacafírek, houslista rockové kapely Tři sestry (* 4. února 1956)
28. listopadu – Michal Plocek, veslař-skifař, juniorský mistr Evropy a světa (* 17. dubna 1994)
30. listopadu – Anna Procházková, politička Občanské demokratické strany (* 1952)
4. prosince – Radim Hladík, rockový kytarista, skladatel, producent a pedagog (* 13. prosince 1946)
Jaromír Hnilička, trumpetista, hudební aranžér, skladatel, jazzový hudebník a hudební pedagog (* 11. února 1932)
14. prosince – Daisy Mrázková, spisovatelka, výtvarnice a autorka knížek pro děti (* 5. květen 1923)
16. prosince – Imrich Gablech, vojenský pilot, účastník druhé světové války (* 4. listopadu 1915)
22. prosince – Pavel Bohumil Petřina, katolický kněz, administrátor a emeritní převor strahovské kanonie 2. ledna 1926)
23. prosince – Luba Skořepová, herečka, spisovatelka, autorka divadelní hry, dlouholetá členka činohry Národního divadla v Praze (* 21. září 1923)
24. prosince – Jiří Smetana, muzikant, skladatel a hudební producent (* 16. prosince 1945)
Petr Hájek, vědec v oblasti matematické logiky a profesor matematiky (* 6. února 1940)
Jindřich Urbánek, právník a soudce Nejvyššího soudu, zabývající se trestním právem (* 22. června 1951)
27. prosince – Václav Teplý, katolický kněz, salesián a disident (* 18. prosince 1928)
Bartoloměj Josef Kulhavý, katolický duchovní, dominikán a vysokoškolský učitel (* 6. března 1921)
Karel Bělohoubek, hudební skladatel, dirigent, klarinetista a fagotista (* 29. prosince 1942)
Eduard Hájek, slovenský akademický malíř, ilustrátor, grafik, typograf a sochař (* 18. února 1928)
László Bulcsú, chorvatský jazykovědec, spisovatel a překladatel (* 9. listopadu 1922)
Anatolij Roščin, sovětský zápasník, reprezentant v zápase řecko-římském, olympionik (* 10. března 1932)
27. ledna – Artur Fischer, německý vynálezce a podnikatel (* 31. prosince 1919)
16. února – Butrus Butrus-Ghálí, egyptský politik, generální tajemník OSN (* 14. listopadu 1922)
26. února – Karl Dedecius, německý spisovatel, překladatel polské a ruské literatury a popularizátor polské literatury v Německu (* 20. května 1921)
Nikolaus Harnoncourt, rakouský dirigent, cellista a hudební publicista (* 6. prosinec 1929)
Hassan al-Turabi, súdánský vůdce opozice a prominentní sunnitský muslim (* 1. února 1932)
6. března – Nancy Reaganová, manželka amerického prezidenta Ronalda Reagana (* 6. června 1921)
Ralph S. Larsen, americký manažer, dlouholetý výkonný ředitel společnosti Johnson & Johnson (* 18. listopadu 1938)
Keith Emerson, britský rockový klávesista a hudební skladatel (* 2. listopadu 1944)
Jolanda Balașová, rumunská atletka, olympijská vítězka a mistryně Evropy (* 12. prosince 1936)
Vladimír Gajdoš, slovenský dirigent, hudební skladatel a pedagog (* 30. listopadu 1936)
13. března – Hilary Putnam, americký matematik, logik a filosof, představitel filosofie jazyka a filosofie mysli (* 31. července 1926)
Peter Maxwell Davies, britský hudební skladatel, dirigent, pedagog a hudební organizátor (* 8. září 1934
Ľudmila Dulková, československá krasobruslařka a trenérka (* 14. prosince 1927)
20. března – Anker Jørgensen, dánský politik a bývalý premiér Dánska (* 13. července 1922)
21. března – Andrew Grove, americký podnikatel, inženýr a spisovatel maďarského původu (* 2. září 1936)
Garry Shandling, americký komik, herec, režisér, scenárista a zpěvák (* 29. listopadu 1949)
27. března – Matka Angelica, americká františkánská řeholnice, televizní hvězda a zakladatelka mezinárodního vysílání kabelové televize (* 20. dubna 1923)
Imre Kertész, maďarský spisovatel, nositel Nobelovy ceny za literaturu (* 3. listopadu 1929)
1. dubna – Ondrej Pončák, slovenský fotbalový útočník a obránce (* 27. listopadu 1940)
Štefan Vraštiak, slovenský filmový publicista, historik a organizátor (* 23. dubna 1942)
6. dubna – Merle Haggard, americký muzikant, zpěvák a skladatel (* 6. dubna 1937)
26. dubna – Oľga Pavúková, slovenská muzejní pracovnice a československá politička (* 29. července 1944)
Harold Kroto, anglický chemik a nositel Nobelovy ceny za chemii (* 7. října 1939)
Afeni Shakur, americká politická aktivistka, členka kontroverzního hnutí Černí panteři a hudební podnikatelka (* 10. ledna 1947)
5. května – Sergej Chelemendik, ruský spisovatel a slovenský politik (* 9. srpna 1957)
31. května – Mohamed Abdelaziz, prezident Saharské arabské demokratické republiky (* 17. srpna 1947)
1. června – Roman Hofbauer, slovenský politik a primátor Bratislavy (* 21. února 1940)
Viktor Korčnoj, švýcarský šachový velmistr ruské národnosti (* 23. března 1931)
11. června – Christina Grimmie, americká zpěvačka a Youteberka (* 12. března 1996)
14. června – Henry McCullough, anglický písničkář a kytarista (* 21. července 1943)
20. června – Benoîte Groultová, francouzská novinářka, spisovatelka a feministka (* 31. ledna 1920)
29. června – Rob Wasserman, americký baskytarista a kontrabasista (* 1. dubna 1952)
30. června – Don Friedman, americký jazzový klavírista a pedagog (* 4. května 1935)
Elie Wiesel, židovský spisovatel, filozof, politický aktivista a nositel Nobelovy ceny za mír (* 30. září 1928)
Rudolf Emil Kálmán, maďarsko-americký matematik, tvůrce moderní teorie řízení a teorie systémů (* 19. května 1930)
4. července – Abbás Kiarostamí, íránský filmový režisér a scenárista (* 22. června 1940)
11. července – Karol Nandrásky, slovenský evangelický biblický teolog a filozof, pedagog (* 2. prosince 1927)
Tim LaHaye, americký křesťanský autor a řečník, je zakladatelem Tim LaHaye Ministries, Pre-Trib Research Center (* 27. dubna 1926)
31. července – Seymour Papert, americký matematik, informatik a profesor (* 29. února 1928)
Bobby Hutcherson, americký jazzový vibrafonista a hráč na marimbu (* 27. ledna 1941)
19. srpna – Nina Ponomarjovová, sovětská atletka hodem diskem a olympionička (* 27. dubna 1929)
James Watson Cronin, americký jaderný fyzik a nositel Nobelovy ceny za fyziku (* 29. září 1931)
Robert Todd Carroll, americký akademik, spisovatel a skeptik (* 18. května 1945)
26. srpna – Vladimír Mojžiš, slovenský fotbalista, reprezentant Československa (* 1. února 1944)
27. srpna – Alexandr Konstantinovič Ščetinin, ukrajinský novinář (* 27. srpna 1962)
Benjamin Ben Eliezer, izraelský ministr a brigádní generál Izraelských obranných sil (* 12. února 1936)
29. srpna – Gene Wilder, americký herec, režisér a spisovatel (* 7. června 1950)
30. srpna – Marc Riboud, francouzský fotograf a fotoreportér (* 24. června 1923)
4. září – Novella Nikolajevna Matvejevová, ruská básnířka, prozaička a literární teoretička (* 7. října 1934)
5. září – Phyllis Schlaflyová, americká právnička a spisovatelka (* 15. srpna 1924)
Dragiša Pešić, černohorský politik a poslední premiér Jugoslávie před její transformací ve Státní společenství Srbsko a Černá Hora (* 8. srpna 1954)
10. září – Magda Šaturová, slovenská filozofka a esperantistka (* 4. července 1929)
Dieter Hoffmann, východoněmecký atlet a mistr Evropy ve vrhu koulí (* 27. srpna 1942)
17. září – Sigvard Parling, švédský fotbalista, lední hokejista a hráč bandy (* 26. března 1930)
18. září – Tadeusz Zasępa, polský pedagog, katolický kněz a publicista (* 23. dubna 1946)
24. září – Bill Mollison, australský přírodovědec a psycholog (* 4. května 1928)
25. září – Kashif, americký hudebník, multiinstrumentalista, zpěvák, hudební skladatel a producent (* 26. prosince 1959)
Šimon Peres, izraelský prezident a nositel Nobelovy ceny za mír (* 2. srpna 1923)
Čamsulvara Čamsulvarajev, ázerbájdžánský zápasník volnostylař dagestáské (darginské) národnosti (* 6. září 1984)
Imrich Sedlák, slovenský literární a kulturní historik a vysokoškolský pedagog (* 21. ledna 1933)
3. října – Vitalij Chusejnovič Dogužijev, sovětský politik, v 80. letech člen rady ministrů SSSR ve funkci ministra všeobecného strojírenství (* 25. prosince 1935)
Gideon Toury, izraelský překladatel, teoretik překladu a profesor (* 6. června 1942)
8. října – Stylianos Pattakos, řecký příslušník ozbrojených sil a jedním z vůdců řecké vojenské junty (* 8. listopadu 1912)
Dario Fo, italský satirický dramatik, divadelní režisér, skladatel a výtvarník, nositel Nobelovy ceny za literaturu (* 24. března 1926)
15. října – Klym Čurjumov, ukrajinský astronom a spisovatel pro děti (* 19. února 1937)
Arsen Pavlov, ruský občan, velitel praporu Sparta bojujícího na straně samozvané separatistické Doněcké lidové republiky (* 2. února 1983)
Benjamin Creme, britský esoterik, spisovatel, umělec a vydavatel časopisu (* 5. prosince 1922)
Elda Grin, arménská spisovatelka, psycholožka a soudní expertka (* 10. března 1928)
Bob Cranshaw, americký jazzový kontrabasista a baskytarista (* 10. prosince 1932)
3. listopadu – Alexej Baláž, slovenský římskokatolický duchovní, působící v České republice (* 11. června 1943)
6. listopadu – Zoltán Kocsis, maďarský klavírista, skladatel a dirigent (* 30. května 1952)
7. listopadu – Leonard Cohen, kanadský hudebník, básník, romanopisec a kreslíř (* 21. září 1934)
8. listopadu – Kazimír Gajdoš, slovenský fotbalista, československý reprezentant (* 28. března 1934)
Leon Russell, americký zpěvák, pianista, kytarista, baskytarista a hudební skladatel (* 2. dubna 1942)
15. listopadu – Mose Allison, americký klavírista a zpěvák (* 11. listopadu 1927)
16. listopadu – Jay Wright Forrester, americký vědec, výzkumník, zakladatel systémové dynamiky (* 14. července 1918)
Konstantinos Stefanopulos, řecký pravicový politik a prezident Řecka (* 15. srpna 1926)
William Trevor, irský spisovatel, autor románů, povídek, divadelních, rozhlasových a televizních her (* 24. května 1928)
23. listopadu – Fred Stobaugh, americký zpěvák a řidič nákladního vozu (* 22. srpna 1917)
Fidel Castro, kubánský prezident a premiér, revolucionář a první tajemník Komunistické strany Kuby (* 13. srpna 1926)
Pauline Oliveros, americká hudební skladatelka a akordeonistka (* 30. května 1932)
Peter Hans Kolvenbach, nizozemský jezuita, bývalý 29. generální představený Tovaryšstva Ježíšova (* 30. listopadu 1928)
28. listopadu – Mark Tajmanov, ruský šachový velmistr a klavírní virtuóz (* 7. února 1926)
2. prosince – Sammy Lee, americký skokan do vody a dvojnásobný olympijský vítěz (* 1. srpna 1920)
6. prosince – Adolf Burger, slovenský Žid, který se za 2. světové války jako vězeň zúčastnil operace Bernhard (* 12. srpna 1917)
7. prosince – Greg Lake, britský hudebník, zpěvák, producent a skladatel (* 10. listopadu 1947)
8. prosince – John Glenn, americký astronaut, bojový letec, manažer, politik a první člověk, který se dostal na oběžnou dráhu Země (* 18. července 1921)
10. prosince – Esma Redžepovová, makedonská národní umělkyně, zpěvačka romského původu (* 8. srpna 1943)
11. prosince – Sádik Džalál al-Azm, syrský filozof, veřejný intelektuál, univerzitní profesor a bojovník za lidská práva (* 7. listopadu 1934)
12. prosince – Javier Echevarría, prelát Opus Dei a titulární biskup cilibijský (* 14. června 1932)
Thomas Schelling, americký ekonom, profesor a Nobelové ceny za ekonomii (* 14. dubna 1921)
Hebe Kohlbrugge, nizozemská reformovaná teoložka a členka odboje během druhé světové války (* 8. srpna 1914)
Paulo Evaristo Arns, brazilský římskokatolický kněz, bývalý arcibiskup São Paulo, františkán, kardinál (* 14. září 1921)
Karel Husa, americký hudební skladatel a dirigent českého původu (* 7. srpna 1921)
17. prosince – Henry Heimlich, americký lékař, vynálezce Heimlichova manévru (* 13. února 1920)
Lionel Blue, britský reformační rabín, novinář, znalec spirituality a hlasatel (* 6. února 1930)
22. prosince – Miruts Yifter, etiopský běžec na dlouhých tratích, dvojnásobný olympijský vítěz (* 15. května 1944)
Vesna Vulovičová, jugoslávská letuška, která v roce 1972 přežila havárii letu JAT 367 (* 3. ledna 1950)
Vera Rubin, americká astronomka, zabývající se problematikou rychlosti rotace Galaxie (* 23. července 1928)
Gregorio Álvarez Armelino, uruguayský prezident a diktátor a generálporučík uruguayské armády (* 26. listopadu 1925)
29. prosince – William Salice, italský vynálezce Kinder vajíček (Kinder Surprise) (* 18. července 1933)
30. prosince – Allan Williams, britský podnikatel, promotér, původní jednatel a první manažer skupiny The Beatles (* 17. března 1930)
31. prosince – Eva Šuranová, československá atletka slovenské národnosti, která se věnovala skoku do dálky (* 24. dubna 1946)
