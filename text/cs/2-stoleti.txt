2. století je období mezi 1. lednem 101 a 31. prosincem 200 našeho letopočtu. Jedná se o druhé století prvního tisíciletí.
101 – 102 a 105 – 106 proběhly dácké války, při nichž se Římané zmocnili Dácie.
122 – 128 zbudovali Římané z příkazu císaře Hadriána v severní Anglii opevnění známé jako Hadriánův val, jež mělo od severu bránit římskou provincii Británie.
132 sestrojil čínský matematik a astronom Čang Cheng první jednoduchý seismograf.
132 – 135 proběhlo v Judeji neúspěšné povstání Bar Kochby. Tento konflikt mezi Židy a Římany je rovněž znám jako druhá židovská válka.
142 dal římský císař Antoninus Pius napříč Skotskem zbudoval tzv. Antoninův val. Pás opevnění byl dokončen v roce 144, avšak již v roce 164 byl opuštěn a vojáci byli staženi zpět k Hadriánovu valu.
cca 144 exkomunikovala církev Markióna ze Sinopé. Jeho učení položilo základ markionismu.
Justin Mučedník (cca 100 – 165) – křesťanský teolog, filosof, církevní otec a světec
Klaudios Ptolemaios (cca 85 – cca 165) – řecký geograf, matematik, astronom a astrolog
Nágárdžuna (cca 150 – cca 250) – indický filozof a zakladatel mahájánového buddhismu
