Toyota je japonská automobilka, kterou založil v roce 1937 Kičiro Tojoda. Je největším výrobcem automobilů na světě a vyrábí jak osobní automobily, tak dodávky, nákladní auta, motory, autobusy, roboty a jiné. Je to zároveň osmá největší společnost světa. Firma sídlí ve městě Tojota v prefektuře Aiči. Pod křídla společnosti spadají i poměrně mladé automobilky Lexus a Scion.
