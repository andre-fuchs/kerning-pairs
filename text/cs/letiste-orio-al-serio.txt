Letiště Orio al Serio (IATA: BGY, ICAO: LIME) (italsky: Aeroporto di Bergamo-Orio al Serio) nízkonákladovými leteckými společnostmi nazývané také jako letiště Milán–Bergamo či letiště Bergamo, je mezinárodní letiště na území italské obce Orio al Serio vzdálené 3,7 kilometrů od obce Bergama. Obsluhuje italské, 45 km vzdálené město Milán, spolu s letišti Malpensa a Linate. V roce 2016 bylo toto letiště s 11 miliony odbavenými pasažéry třetím nejvytíženějším v Itálii. Bylo založeno jako vojenské v roce 1937.
V tomto článku byl použit překlad textu z článku Orio al Serio International Airport na anglické Wikipedii.
