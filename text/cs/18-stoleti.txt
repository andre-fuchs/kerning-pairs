Osmnácté století je podle Gregoriánského kalendáře perioda mezi 1. lednem 1701 a 31. prosincem 1800. Jedná se o osmé století druhého tisíciletí.
1701 bylo založeno Pruské království. Prvním pruským králem se stal Friedrich I. z rodu Hohenzollernů.
1701 – 1714 proběhly války o dědictví španělské. Španělsko v nich ztratilo postavení velmoci a na jeho trůn dosedli Bourboni.
1703 – 1711 vedl František II. Rákóczi neúspěšné uherské povstání proti Habsburkům.
1707 došlo spojením Skotského a Anglického království ke vzniku Velké Británie.
8. července 1709 porazil car Petr Veliký švédského krále Karla XII. v bitvě u Poltavy, rozhodujícím střetu Severní války.
1711 vystřídal zemřelého císaře Svaté říše římské, českého, uherského krále a rakouského arcivévodu Josefa I. jeho bratr Karel VI..
10. září 1721 ukončila Nystadská smlouva Severní válku. Petr Veliký vyhlásil vznik Ruského impéria.
1740 – 1748 proběhla kvůli nástupu Marie Terezie na rakouský trůn válka o rakouské dědictví.
1756 – 1763 proběhla sedmiletá válka, v rámci níž se Francie, Rakousko, Rusko postavili proti Velké Británii a Prusku. K bojům došlo nejen v Evropě, ale i v Americe (francouzsko-indiánská válka), Asii či Africe.
16. prosince 1773 došlo k incidentu později známému jako tzv. Bostonské pití čaje.
6. prosince 1774 zavedla císařovna Marie Terezie v Habsburské monarchii povinnou školní docházku.
1776 byla vydána Deklarace nezávislosti, která vyhlásila nezávislost Spojených států amerických na Velké Británii.
1787 byla na zasedání Filadelfského ústavního konventu přijata Ústava Spojených států amerických.
28. září – 19. října 1781 kapitulovala britská vojska lorda Cornwallise před spojenými francouzskými a americkými silami v bitvě u Yorktownu.
26. ledna 1788 bylo v Austrálii založeno britské zámořské teritorium Nový Jižní Wales.
1794 vypuklo v Republice obou národů povstání, v jehož čele stanul generál Tadeusz Kościuszko.
9. listopadu 1799 se při Brumairovém převratu stal první francouzským konzulem Napoleon Bonaparte.
BLACK, Jeremy. Evropa osmnáctého století. Praha: Vyšehrad, 2003. 543 s. ISBN 80-7021-376-0. (česky)
