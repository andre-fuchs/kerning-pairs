1. ledna – Byla založena občanská opoziční iniciativa Charta 77 nazvaná dle stejnojmenného dokumentu. Autoři v něm poukazují na nedodržování lidských a občanských práv v Československu, přestože se představitelé ČSSR podpisem Závěrečného aktu Konference o bezpečnosti a spolupráci v Evropě v Helsinkách v roce 1975 zavázali tato práva respektovat. Mezi autory dokumentu patřili Jan Patočka, Václav Havel, Václav Benda, Ludvík Vaculík a další. Orgány státní bezpečnosti začaly bezprostředně po zveřejnění Charty její autory i signatáře pronásledovat.
12. ledna – Pod titulkem „Ztroskotanci a samozvanci“ vyšel v Rudém právu značně kritický článek odsuzující signatáře Charty 77 a označující je za „pestrou směsici lidských i politických ztroskotanců, zavilých antisocialistů, sluhů a agentů imperialismu, kontrarevolucionářů, reakcionářů, trockistů, sionistů a renegátů“.
28. ledna – V reakci na vydání prohlášení Charty 77 byla do Národního divadla v Praze svolána podpisová kampaň československých umělců, kteří svými podpisy měli manifestovat pevné odhodlání novými tvůrčími činy přispět k socialistickému rozvoji společnosti. Provolání „Za nové tvůrčí činy ve jménu socialismu a míru“, pro něž se vžil zkrácený název „Anticharta“, přečetla herečka Jiřina Švorcová. Většina umělců však podepsala dokument pod nátlakem, nebo v dojmu, že se jedná o „prezenční listinu“ shromáždění.
22. února – V první československé Jaderné elektrárně Jaslovské Bohunice došlo k havárii. Během výměny palivového článku v reaktoru došlo k ucpání chladících prostorů článku silikagelem a k následovnému přehřátí. To vyvolalo roztavení palivových prutů a poškození přívodní roury na těžkou vodu. Ta poté pronikla do primárního okruhu reaktoru a poškodila povrch paliva, přičemž došlo k úniku radioaktivních látek, který z důvodu netěsnosti parogenerátorů kontaminoval i sekundární okruh reaktoru. Na mezinárodní stupnici jaderných událostí byla nehoda klasifikována stupněm č. 4 (ze 7). Provoz na nejstarším – prvním reaktoru elektrárny Jaslovské Bohunice spuštěného v roce 1972 již nebyl obnoven.
13. března – Na následky několika opakovaných krutých výslechů StB zemřel v Praze na mozkovou mrtvici vynikající československý filozof, jeden z autorů Charty 77, profesor Jan Patočka. Jeho pohřeb, který se, za dozoru StB konal 17. března v církevním duchu v prostoru pražského Břevnovského kláštera, se stal tichou manifestací odporu proti komunistickému režimu.
27. dubna – V Karlových Varech byla dokončena rozlehlá budova lázeňského hotelu Thermal. Jako poslední byla předána kulturně – společenská část hotelového komplexu. Akt otevření provedl člen předsednictva a tajemník ÚV KSČ Josef Kempný. Výstavba hotelového komplexu trvala 9 let, hlavním zhotovitelem díla byly Pozemní stavby Karlovy Vary. Projekt desetipatrového hotelu s téměř třemi sty pokoji vystavěného na nábřeží řeky Teplé je dílem architektů Věry a Vladimíra Machoninových.
20. října – Při pádu vrtulníku v blízkosti bratislavského letiště zahynula manželka prezidenta Gustáva Husáka Viera Husáková, její osobní lékař a tříčlenná osádka stroje.
1. prosince – Na jednání ÚV KSČ členové připustili počínající ekonomické potíže československé ekonomiky objevující se od počátku 6. pětiletky pramenící zejm. z ropné krize, jež prohloubila dysfunkce ekonomického modelu se zaměřením na těžký průmysl, který omezoval konkurenceschopnost čsl. hospodářství.
10. prosince – Na 1. programu Československé televize měl premiéru populární dvanáctidílný televizní seriál Žena za pultem natočený režisérem Jaroslavem Dudkem podle scénáře Jaroslava Dietla. Seriál popisuje osobní i pracovní starosti prodavačky Anny Holubové a jejích kolegyň a kolegů z jedné pražské velkoprodejny potravin. Hlavní roli ztvárnila Jiřina Švorcová.
31. prosince – Emír Jabir al-Ahmad al-Jabir Al Sabah se stal hlavou státu Kuvajt.
Jazyk shuadit neboli židovská provensálština (druh okcitánštiny) prohlášen za zaniklý.
Carl Woese a George E. Fox označili archea za samostatnou vývojovou linii, nezávislou na bakteriích a eukaryotických organismech.
Nobelova cena za fyziku – Philip Warren Anderson, Sir Nevill Francis Mott, John Hasbrouck van Vleck
Nobelova cena za fyziologii a medicínu – Roger Guillemin, Andrew Schally, Rosalyn Yalowová
22. května – Karla Šlechtová, ekonomka, politička a od října 2014 ministryně pro místní rozvoj
11. června – Monika Žídková, bývalá modelka; podnikatelka a příležitostná moderátorka
18. října – Vlastimil Horváth, zpěvák, vítěz druhého ročníku soutěže Česko hledá SuperStar
27. února – James Wan, australský filmový producent, režisér, scenárista a střihač
17. dubna – Frederik Magle, dánský hudební skladatel klasické hudby, koncertní varhaník a klavírista
10. listopadu – Brittany Murphyová, americká herečka a zpěvačka († 20. prosince 2009)
23. prosince – Nikolaj Alexandrovič Alexejev, ruský novinář, právník a LGBT aktivista
06. února – Jaroslav František Stockar von Bernkopf, architekt (* 8. května 1890)
12. března – Kilián „Franz“ Nowotny, šumavský pašerák a převáděč (* 1. prosince 1905)
31. března – Karel Kopecký, československý fotbalový reprezentant (* 19. května 1921)
25. dubna – Josef Lampa, komunistický politik, starosta Moravské Ostravy (* 2. prosince 1893)
01. června – Rudolf Vytlačil, fotbalista a reprezentační trenér (* 9. února 1912)
04. června – František Michl, malíř-krajinář, designér a grafik (* 20. listopadu 1901)
06. června – Ivan Pietor, československý právník, politik, ministr (* 29. července 1904)
05. července – Vladimír Venglár, československý fotbalový reprezentant (* 20. února 1923)
12. července – František Suchý Brněnský, hobojista a hudební skladatel (* 9. dubna 1902)
27. července – Alois Neuman, československý politik, ministr a poslanec (* 12. března 1901)
26. srpna – Konrád Jaroslav Hruban, odborník na železobetonové stavby (* 25. listopadu 1893)
18. září – Josef Vlach-Vrutický, hudební skladatel a dirigent (* 24. ledna 1897)
František Fanta, československý legionář, generálmajor čs. armády (* 22. února 1891)
18. října – Jindřich Mánek, teolog, děkan Husovy československé bohoslovecké fakulty (* 18. července 1912)
Anthony Eden, britský politik, rozhodný odpůrce Mnichovské dohody (* 12. června 1897)
26. ledna – Dietrich von Hildebrand, německý filosof a teolog (* 12. října 1889)
13. března – František Krištof Veselý, slovenský herec, zpěvák a režisér (* 12. dubna 1903)
20. března – Charles Lyttelton, 10. vikomt Cobham, britský šlechtic a politik (* 8. srpna 1909)
24. března – Conrad Felixmüller, německý exprsionistický malíř (* 21. května 1897)
26. března – Ivan Stodola, slovenský lékař, dramatik a spisovatel (* 10. března 1888)
29. března – Eugen Wüster, jeden ze zakladatelů technické terminologie a normalizace (* 10. října 1898)
3. dubna – Wilhelm Friedrich Boger, dozorce v koncentračním táboře v Osvětimi (* 19. prosince 1906)
4. dubna – Alois Reiser, americký hudební skladatel českého původu (* 6. dubna 1884)
18. dubna – Dmytro Čyževskyj, ukrajinský filosof a literární vědec (* 5. dubna 1894)
22. dubna – Arvo Haavisto, finský zápasník, zlato na OH 1928 (* 7. března 1900)
25. dubna – Opika von Méray Horváth, maďarská krasobruslařka, mistryně světa (* 30. prosince 1889)
10. května – Joan Crawfordová, americká filmová, divadelní a televizní herečka (* 23. března 1904)
25. května – Jevgenija Ginzburgová, ruská spisovatelka židovského původu (* 20. prosince 1904)
30. května – Paul Desmond, americký jazzový altsaxofonista a skladatel (* 25. listopadu 1924)
2. června – Vladimir Vladimirovič Nabokov, americký prozaik ruského původu (* 22. dubna 1899)
5. června – Luis César Amadori, argentinský filmový režisér (* 28. května 1902)
16. června – Wernher von Braun, německý inženýr, tvůrce rakety V-2, později amerických raket. (* 23. března 1912)
25. června – Olave Baden-Powell, spoluzakladatelka Světového sdružení skautek (* 22. února 1889)
26. července – Hans-Otto Borgmann, německý hudební skladatel (* 20. října 1901)
1. srpna – Francis Gary Powers, americký pilot sestřelený při průzkumném letu nad Sovětským svazem (* 17. srpna 1929)
Edgar Douglas Adrian, anglický neurofyziolog, Nobelova cena za fyziologii a medicínu (* 30. listopadu 1889)
14. srpna – Alexandr Romanovič Lurija, sovětský psycholog (* 16. července 1902)
30. srpna – Vladimir Filippovič Tribuc, sovětský námořní velitel a admirál (* 28. července 1900)
31. srpna – Sid Atkinson, jihoafrický olympijský vítěz v běhu na 110 metrů překážek z roku 1928 (* 24. března 1901)
4. září – Ernst Friedrich Schumacher, britský ekonom německého původu (* 16. srpna 1911)
Andreas Baader, vůdce německé levicové organizace Frakce Rudé armády (* 6. května 1943)
19. října – Vladimír Bahna, slovenský filmový režisér, scenárista a dramaturg (* 25. července 1914)
Viera Husáková, druhá manželka československého prezidenta Gustáva Husáka (* 14. června 1923)
21. října – Pavol Gašparovič Hlbina, slovenský kněz, básník a překladatel (* 13. května 1908)
René Goscinny, francouzský spisovatel a scenárista kreslených seriálů (* 14. srpna 1926)
A. C. Bhaktivédánta Svámí Prabhupáda, indický náboženský vůdce, zakladatel-áčárja Mezinárodní společnosti pro vědomí Krišny, ISKCONu (* 1. září 1896)
18. listopadu – Kurt Schuschnigg, rakouský politik, od roku 1934 rakouský kancléř (* 14. prosince 1897)
Rahsaan Roland Kirk, slepý americký jazzový multiinstrumentalista (* 7. srpna 1935)
15. prosince – Aleksandr Galič, ruský básník, scenárista, dramatik, písničkář a disident (* 19. října 1918)
Čína – předseda stálého výboru Všečínského shromáždění lidových zástupců Jie Ťin-jing
