7. století je období mezi 1. lednem 601 a 31. prosincem 700 našeho letopočtu. Jedná se o sedmé století prvního tisíciletí.
V tomto století prožívala Byzantská říše hluboký útlum kvůli silnému tlaku Sásánovské říše, Avarů a Slovanů. Římsko-perské války však vyčerpaly nejen východořímskou říši, ale i Sásánovce a proto když na počátku tohoto století došlo na Arabském poloostrově k vzniku islámu, začalo se nové náboženství pod vedením Mohamedových nástupců velice rychle šířit. Stoupenci Alláha záhy ovládli Arabský poloostrov, načež dobyli Blízký východ, severní Afriku a rychle postupovali dál, přičemž kritickým způsobem ohrožovali i oslabenou Byzanc. Ve franské říši oslabovala pod vládou Merovejců centrální moc a dál rostla moc šlechty a majordomů.
610 se vládcem byzantské říše stal Herakleios, jež založil dynastii Herakleiovců vládnoucí Byzanci do roku 711.
622 odešel Mohamed spolu se svými následovníky z Mekky do Medíny. Rok hidžry je stanoven za počátek islámského letopočtu.
626 odrazili Byzantinci pokus Avarů, Slovanů a Peršanů o dobytí Konstantinopole.
681 uznali Byzantinci v mírové smlouvě nezávislost Bulharů, čímž došlo k rozpadu Velkého Bulharska a vytvoření první bulharské říše.
Asparuch (cca 640–701) – první bulharský chán a zakladatel první bulharské říše
Isidor ze Sevilly (560–636) – učitel církve, encyklopedista a pozdní autor patristické literatury
Kolumbán mladší (cca 540–615) – iroskotský misionář, zakladatel kláštera Bobbio
BEDNAŘÍKOVÁ, Jarmila. Frankové a Evropa. Praha: Vyšehrad, 2009. 335 s. ISBN 978-80-7021-942-3. 
BEDNAŘÍKOVÁ, Jarmila; MĚŘÍNSKÝ, Zdeněk; HOMOLA, Aleš. Stěhování národů a Východ Evropy : Byzanc, Slované, Arabové. Praha: Vyšehrad, 2009. 557 s. ISBN 80-7021-787-1. 
COLLINS, Roger. Evropa raného středověku 300-1000. Praha: Vyšehrad, 2005. 480 s. ISBN 80-7021-660-3. 
ČEŠKA, Josef. Zánik antického světa. Praha: Vyšehrad, 2000. ISBN 80-7021-386-8.
