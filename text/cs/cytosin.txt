Cytosin je heterocyklická sloučenina, pyrimidinová nukleová báze. Je odvozena od pyrimidinu. V nukleových kyselinách vytváří komplementární pár s guaninem, se kterým se váže třemi vodíkovými můstky.
Nukleotidy obsahující cytosin, hlavně cytidintrifosfát (CTP), slouží také jako kofaktor přenášející fosfátové skupiny při některých fosforylačních reakcích.
