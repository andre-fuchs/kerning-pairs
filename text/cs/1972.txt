Automatický abecedně řazený seznam viz Kategorie:Události roku 1972Československo
Mezi toky řek Úpa a Metuje jižně od České Skalice v okrese Náchod ve Východočeském kraji byla dokončena a napuštěna vodní nádrž Rozkoš, která je pro svoji rozlohu přes 10 km² nazývána také jako „Východočeské moře“. Příprava stavby byla zahájena již v roce 1951, avšak po roce byla ukončena a opětovně se rozjela až v roce 1964. Je napájena přivaděčem vody z řeky Úpy pod Babiččiným údolím a duplicitním přivaděčem z Metuje, odtok je zajištěn prostřednictvím Rozkošského potoka do řeky Metuje v prostoru obce Velká Jesenice. Celkové náklady na výstavbu dosáhly bezmála 100 mil. Kčs.
1. ledna – Bylo výrazně rozšířeno území hlavního města Slovenské socialistické republiky Bratislavy. Ze Západoslovenského kraje, okr. Bratislava – vidiek byly připojeny Podunajské Biskupice, Vrakuňa, Devín, Devínská Nová Ves, Záhorská Bystrica, Čunovo, Jarovce a Rusovce. Bratislava tak dosáhla dnešního územního rozsahu.
27. ledna – V letadle Jugoslávských aerolinií (let JAT 367) na lince Stockholm – Bělehrad explodovala po 16. hodině nálož a stroj se zřítil do prostoru obce Srbská Kamenice v okrese Děčín. Na místě zahynulo 27 cestujících a členů posádky. Neštěstí přežila letuška Vesna Vulovićová, která se stala jedinou osobou na světě přeživší pád z výšky přes 10 km. K umístění nálože se přihlásila chorvatská organizace národního odporu Ustaša.
7.–22. dubna – V Praze se konalo Mistrovství světa v ledním hokeji, na němž mužstvo Československa získalo zlatou medaili.
18. dubna – Únosci Karel Doležal a Antonín Lerch se zmocnili letadla Slovair na lince Praha – Mariánské Lázně a pod pohrůžkou zastřelení a odpálení výbušniny donutili piloty letadla změnit směr letu do Norimberka. Během únosu postřelil Karel Doležal prvního z pilotů. Po přistání v Norimberku se cestující i členové posádky vrátili zpět do Československa, únosci byli v Německu odsouzeni k 7 letům odnětí svobody a později získali v NSR politický azyl.
3. května – V Otrokovicích na Zlínsku byla při příležitosti výročí osvobození města Rudou armádou otevřena nová pneumatikárna n. p. Rudý říjen. Závod, který vznikl na ploše 13 ha, měl mít dostatečnou kapacitu pro zásobování Československa kvalitními, tehdy nedostatkovými pneumatikami. Slavnostního otevření se při příležitosti své návštěvy Jihomoravského kraje zúčastnil také generální tajemník ÚV KSČ Gustáv Husák.
31. května – 1. června – Na zámku na Dobříši byl ustaven prorežimně orientovaný Svaz českých spisovatelů. Do jeho čela byl jmenován Jan Kozák.
8. června – Skupina 10 lidí ve snaze emigrovat do západního Německa unesla letadlo na lince Mariánské Lázně – Praha. Při únosu jeden z pachatelů zastřelil kapitána letadla Ján Mičicu. Skupina si poté hrubým násilím na druhém pilotovi vynutila přistání ve Weidenu. Mimořádná brutalita činu vyvolala opovržení i v západních zemích. Německé úřady všechny účastníky zatkly, hlavní organizátor a vrah Lubomír Adamica se 14. ledna 1973 oběsil ve vazbě, ostatní byli v prosinci 1973 německým soudem odsouzeni k 5–12 letům vězení.
červenec – srpen – Probíhaly soudní procesy se 47 představiteli domácí opozice, kteří byli dohromady odsouzeni k 118 letům odnětí svobody.
26. srpna – V Bratislavě byl při příležitosti blížícího se výročí SNP uveden do provozu Most Slovenského národního povstání, který se stal významnou dominantou města. Otevření se zúčastnil také generální tajemník ÚV KSČ, bratislavský rodák, Gustáv Husák spolu s nejvyššími představiteli Komunistické strany Slovenska. Součástí architektonicky hodnotného mostu je vyhlídková kavárna umístěná na vrcholu pylonu mostu ve výšce 85 m nad úrovní vozovky. Po mostě je vedena významná čtyřproudová silniční komunikace spojující centrum Bratislavy s největším sídlištěm v Petržalce.
12.–16. září – Na území ČSSR proběhlo vojenské cvičení armád států Varšavské smlouvy pod názvem Štít 72.
27.–30. září – Na 1. sjezdu SSM v Praze byl kladen zvýšený důraz na aktivní zapojení mládeže do pomoci národnímu hospodářství.
5. října – V New Yorku se uskutečnilo první kolo jednání o československo – amerických vztazích, které vedli ministři zahraničí ČSSR a USA – Bohuslav Chňoupek a William P. Rogers.
16. října – Po 36 letech byl ukončen provoz nejstarší trolejbusové sítě Československa v Praze. Důvodem bylo naplňování nové koncepce pražské MHD, která počítala s páteřním systémem metra doplněným zejména autobusovou dopravou. Argumentem pro zrušení byla také zastaralost sítě a tehdy ještě levná sovětská nafta, která ekonomicky zvýhodňovala autobusovou doprava. Poslední trolejbus dojezdil na lince 51 od Strahovského stadionu přes Karlovo náměstí na Orionku.
24. října – V Jaslovských Bohunicích, okr. Trnava na západním Slovensku byla zprovozněna první jaderná elektrárna v ČSSR. Jednalo se o experimentální reaktor označovaný A1 vyrobený ve spolupráci ČSSR a SSSR. Palivem reaktoru byl kovový uran, moderátorem štěpné reakce těžká voda a chladícím médiem oxid uhličitý. Budování jaderné elektrárny trvalo více než 14 let – od srpna 1958.
13.–14. prosince – Federální shromáždění přijalo zákon o zvýšení přídavků na děti a zavedení novomanželských půjček. Zároveň došlo k razantnímu nárůstu bytové výstavby. V následujících letech byla zaznamenána rekordní porodnost, vrcholu dosáhla v roce 1974, kdy se na území České socialistické republiky narodilo přes 195 tisíc dětí.Svět
4. ledna – Za 395 dolarů se začala prodávat první vědecká kalkulačka HP-35 značky Hewlett-Packard.
7. ledna – Při havárii letadla společnosti Iberian Airlines na ostrově Ibiza zahynulo 104 cestujících.
13. ledna – Při vojenském převratu v Ghaně byl svržen premiér Kofi Abrefa Busia.
20. ledna – Pákistánský prezident Zulfikár Alí Bhutto oznámil začátek budování jaderného programu.
25. ledna – První afroameričanka Shirley Chisholm ohlásila kandidaturu na prezidentku USA.
5. února – Americké letecké společnosti zahájily povinné kontroly cestujících i zavazadel.
17. února – Počet vyrobených modelů Volkswagen Brouk dosáhl 15 007 034, tedy více, než Ford model T.
Prezident USA Richard Nixon zahájil osmidenní návštěvu Číny, při které se setkal s Mao Ce-tungem.
22. února – Dopravní letadlo Lufthansy bylo uneseno a zadržováno v Adenu. Za pasažéry je zaplaceno výkupné 16 000 000 marek.
10. dubna – V íránské provincii Fárs zahynulo okolo 5 000 lidí při zemětřesení o síle 7 stupňů Richterovy stupnice.
5. května – Při havárii letadla společnosti Alitalia zahynulo u Palerma 115 lidí.
Richard Nixon s Leonidem Iljičem Brežněvem v Moskvě podepsali Smlouvu o antibalistických raketách.
15. června – 200 km západně od Galapág se po útoku kosatek dravých potopila jachta Lucette.
17. června – Počátek aféry Watergate – 5 mužů bylo zatčeno v sídle Demokratické strany ve Washingtonu.
18. června – Při nehodě letadla Hawker Siddeley Trident v Londýně zemřelo 118 lidí.
21. července – Krvavý pátek – Irská republikánská armáda nechala v Belfastu explodovat 22 bomb a zabila 9 lidí a 130 zranila.
23. července – USA vypustily družici Landsat 1, která byla určena k podrobnému snímkování Země.
14. srpna – Při havárii dopravního letadla Iljušin v Berlíně zemřelo 156 cestujících.
5. září – Mnichovský masakr – Arabskou teroristickou skupinou Černé září bylo v Mnichově zastřeleno 11 izraelských sportovců.
26. září – V Norsku 56 % občanů odmítlo v referendu vstup do Evropského hospodářského společenství.
2. října – Dánsko s Grónskem se bez Faerských ostrovů stalo členem Evropského hospodářského společenství.
Let Fuerza Aérea Uruguaya 571 – Uruguayské letadlo se zřítilo v Andách a 16 cestujících přežívalo 72 dnů při čekání na pomoc. Kvůli přežití se uchýlili ke kanibalismu.
16. října – Demokratický kongresman Hale Boggs se s letadlem ztratil nad Aljaškou a přes důkladné pátrání nebyl nikdy nalezen.
29. října – Teroristická skupina Černé září unesla Boeing 727 společnosti Lufthansa a požadovala propuštění tří teroristů, kteří se podíleli na Mnichovském masakru.
7. listopadu – V amerických prezidentských volbách Richard Nixon porazil demokratického kandidáta George McGoverna. K volbám přišlo 55% voličů – nejméně od roku 1948.
5. prosince – Australským premiérem se stal Gough Whitlam a jako první krok ve funkci nařídil stáhnout všechny australské pracovníky z vietnamské války.
Apollo 17 – Eugene Cernan jako poslední člověk ve 20. století vstoupil na povrch Měsíce.
23. prosince – Při zemětřesení v nikaragujské Managui zemřelo 5 000-12 000 lidí.
24. prosince – Švédský premiér Olof Palme přirovnal bombardování severní Vietnamu k nacistickým masakrům. USA přerušili diplomatické styky se Švédskem.Založena společnost SAP.
V Maastrichtu bylo uvedeno do provozu první mezinárodní středisko řízení horního letového provozu (UAC, Upper Area Control Centre).
10. srpna – Nad Spojenými státy a Kanadou proletěl Velký denní bolid. Šlo o první vědecké pozorování tečného meteoroidu.
7.–19. prosince – Poslední let programu Apollo, Apollo 17 úspěšně přistává na Měsíci a vrací se zpět na Zemi.
ARPANET rozšířena na cca 20 směrovačů a 50 počítačů, použit protokol NCP (Network Control Protocol). Zahájení používání elektronické pošty, zaveden zavináč.
Nobelova cena za chemii – Christian B. Anfinsen, Stanford Moore, William Howard Stein
Nobelova cena za fyziologii nebo lékařství – Gerald Edelman, Rodney Robert Porter
Nobelova cena míru – (Cena neudělena, finanční část vložena do zvláštního fondu Nobelovy ceny míru.)
18. února – Vendula Pizingerová, prezidentka nadace Kapka naděje, manželka hudebního skladatele Karla Svobody
6. ledna – Karel Bakeš, stavební inženýr, spisovatel a překladatel (* 12. ledna 1888)
18. ledna – Bohumil Turek, motocyklový a automobilový závodník (* 26. května 1901)
30. ledna – Karel Boleslav Jirák, skladatel, hudební pedagog a dirigent (* 28. ledna 1891)
17. března – Karel Balling (skladatel), hudební skladatel (* 17. prosince 1889)
20. března – Albert Pek, folklorista, dirigent a hudební skladatel (* 21. října 1893)
4. dubna – Anna Polmanová-Preclíková, sbormistryně a dirigentka (* 28. března 1895)
5. dubna – Vítězslav Lederer, uprchlík z koncentračního tábora Auschwitz-Birkenau (* 6. března 1904)
10. dubna – Jiří Toman, fotograf, ilustrátor a knižní grafik (* 22. března 1924)
František Penc, ministr hornictví vlád Československa a diplomat (* 7. února 1921)
12. května – František Michálek Bartoš, historik, archivář a vysokoškolský pedagog (* 5. dubna 1889)
26. července – Karel Husárek, československý generál, ministr veřejných prací (* 31. ledna 1893)
27. července – Richard Mikuláš Coudenhove-Kalergi, rakouský šlechtic s československým občanstvím, spisovatel a politik (* 16. listopadu 1894)
11. srpna – Jaroslav Pešán, voják a příslušník výsadku Platinum – Pewter (* 28. ledna 1912)
13. srpna – Jan Löwenbach, advokát, hudební kritik, básník, libretista (* 29. dubna 1880)
22. srpna – Karel Štipl, sochař, architekt a sklářský výtvarník (* 21. ledna 1889)
2. října – František Mrázek Dobiáš, evangelický teolog, překladatel a pedagog (* 2. března 1907)
1. listopadu – Milada Smolíková, divadelní a filmová herečka (* 18. října 1891)
18. listopadu – Eduard Oliva, generální vikář litoměřické diecéze (* 19. července 1905)
21. listopadu – Karel Hába, hudební skladatel, sbormistr, violista a pedagog (* 21. května 1898)
25. listopadu – Karl Ernstberger, architekt německé národnosti (* 25. září 1887)
6. prosince – Josef Kurz, jazykovědec, literární historik a překladatel (* 3. února 1901)
31. prosince – Josef Toman, nevidomý klavírista, varhaník a hudební skladatel (* 15. dubna 1894)
Maurice Chevalier, francouzský a americký herec, tanečník a šansoniér (* 12. září 1888)
6. února – Emil Maurice, zakládající člen NSDAP, osobní strážný, řidič i přítel Adolfa Hitlera (* 19. ledna 1897)
9. února – Nikolaj Ivanovič Krylov, velitel strategických raketových sil Sovětské armády (* 29. dubna 1903)
20. února – Maria Göppert-Mayer, americká fyzička německého původu, Nobelova cena 1963 (* 28. června 1906)
21. února – Bronislava Nijinska, rusko-polská tanečnice a choreografka (* 8. ledna 1891)
22. února – Paul Grüninger, švýcarský policejní důstojník, nositel titulu Spravedlivý mezi národy (* 27. října 1891)
8. března – Erich von dem Bach-Zelewski, nacistický generál, válečný zločinec (* 1. března 1899)
9. března – Ja'akov Herzog, izraelský rabín, právník a diplomat (* 21. března 1921)
6. dubna – Heinrich Lübke, prezident Spolkové republiky Německo (* 14. října 1894)
16. dubna – Jasunari Kawabata, japonský spisovatel, nositel Nobelovy ceny za literaturu (* 14. června 1899)
2. května – J. Edgar Hoover, první ředitel americké agentury FBI (* 1. ledna 1895)
5. května – Reverend Gary Davis, americký bluesový zpěvák, kytarista a skladatel (* 30. dubna 1896)
9. května – Nikolaj Dmitrijevič Jakovlev, sovětský vojevůdce, maršál dělostřelectva (* 31. prosince 1898)
7. června – Jean Merrien, francouzský mořeplavec a spisovatel (* 3. června 1905)
Róbert Pobožný, biskup neilenský, apoštolský administrátor rožňavský (* 30. května 1890)
Saul Alinsky, americký organizátor občanské společnosti a teoretik aktivismu (* 30. ledna 1909)
14. července – Vilém Stanovský, divizní generál čs. Letectva, oběť komunismu (* 27. března 1896)
25. července – Leonid Jengibarov, sovětský arménsko-ruský scenárista, herec, klaun a mim (* 15. března 1935)
Paul-Henri Spaak, premiér Belgie, předseda Evropského parlamentu, předseda OSN a generální tajemník NATO (* 25. ledna 1899)
Ernst Fischer, rakouský marxistický spisovatel, literární vědec a politik (* 3. července 1899)
4. srpna – Ján Jamnický, slovenský herec, režisér, scenárista (* 20. května 1908)
9. srpna – Ernst von Salomon, německý spisovatel a atentátník (* 25. září 1902)
11. srpna – Max Theiler, jihoafrický lékař-virolog, Nobelova cena za fyziologii a medicínu 1951 (* 30. ledna 1899)
23. srpna – Arthur Russell, britský olympijský vítěz na 3000 metrů překážek (* 13. března 1886)
27. září – Shiyali Ramamrita Ranganathan, indický matematik a knihovník (* 9. srpna 1892)
5. října – Ivan Antonovič Jefremov, sovětský paleontolog a spisovatel (* 22. dubna 1907)
18. října – Edward Cook, americký olympijský vítěz ve skoku o tyči (* 27. listopadu 1889)
2. listopadu – Alexandr Alfredovič Bek, ruský sovětský spisovatel a novinář (* 3. ledna 1903)
4. listopadu – George Campbell, kanadský hráč lakrosu, olympijský vítěz (* 1. února 1878)
12. listopadu – Rudolf Friml, americký pianista a skladatel českého původu (* 2. prosince 1879
13. listopadu – Arnold Jackson, britský atlet, olympijský vítěz v běhu na 1500 metrů (* 5. dubna 1891)
18. listopadu – Danny Whitten, americký zpěvák, kytarista a hudební skladatel (* 8. května 1943)
4. prosince – Kadiš Luz, izraelský politik, ministr, předseda Knesetu (* 10. ledna 1895)
16. prosince – Ferdinand Čatloš, ministr národní obrany slovenského státu (* 7. října 1895)
23. prosince – Andrej Nikolajevič Tupolev, sovětský letecký konstruktér (* 10. listopadu 1888)
27. prosince – Lester B. Pearson, kanadský, historik, státník a diplomat, Nobelovu cenu míru 1957 (* 23. dubna 1897)
