Klášter San Juan de la Peña je nejznámější aragonský klášter v provincii Huesca nedaleko města Jaca. Jedná se v podstatě o kláštery dva. Nejbližší civilizace je 7 km vzdálená vesnice Santa Cruz de la Serós, kde býval ženský benediktinský klášter Santa Cruz de la Serós.
Klášter je situován pod skalním převisem v nadmořské výšce 1200 m. Byl založen roku 920 aragonským hrabětem Galindem Aznáresem II. jako opěrný bod proti muslimské invazi.
Z tohoto období se dodnes zachovala dvoulodní mozarabská kaple, která byla později přestavěna na románský kostel. Románský klášter se dochoval pouze částečně. Fragmenty sloupových hlavic jsou plné nádherně vypracovaných evangelických výjevů neznámého Mistra ze San Juan de la Peña.
V roce 1071 se zde zásluhou francouzských benediktinských mnichů z kláštera v Cluny odehrála první římská mše namísto dosavadní mozarabské.
Jsou zde dochovány gotické náhrobní kameny místní šlechty. Reliéfy na náhrobcích zobrazují dávné příběhy z počátku aragonské historie.
Byl přestavěn v 18. století a později se na něm nesmazatelně podepsal neoklasicismus a napoleonská vojska. Jsou zde pohřbeni první tři aragonští panovníci:
Je zcela barokní, pochází ze 17. století. Je zde umístěno centrum pro studia historie Aragonského království.
