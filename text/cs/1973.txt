1. ledna – Československá pošta zavedla poštovní směrovací čísla, která slouží pro strojovou identifikaci dodací pošty, a která zjednodušila a urychlila poštovní služby.
16. ledna – Na Ministerstvu spravedlnosti Slovenské socialistické republiky v Bratislavě spáchal invalidní důchodce Ondrej Chámovský bombový útok. Po vstupu do budovy se pachatel dožadoval jednání s ministrem spravedlnosti ohledně průtahů při soudním jednání o výši odškodného za utrpěný pracovní úraz. Pracovník sekretariátu ministerstva se s pachatelem snažil vyjednávat, avšak po neprofesionálním zásahu Veřejné bezpečnosti a samotného ministra spravedlnosti vyjednávání selhalo a Chámovský odpálil s sebou přinesenou výbušninu. Na místě zahynul pachatel a pracovník sekretariátu, další pracovník ministerstva spravedlnosti byl těžce zraněn.
19. února – Na letišti v Praze – Ruzyni havarovalo ruské letadlo Tupolev Tu-154 na lince Moskva – Praha. Po dopadu na dohled od haly letiště se stroj vzňal. Katastrofu nepřežilo 66 lidí vč. několika členů doprovodné kapely zpěvačky Evy Pilarové.
22. února – Jako součást dokončované Severojižní magistrály v Praze byl uveden do provozu Nuselský most, tehdy pod názvem Most Klementa Gottwalda. Jeho dokončení výrazně usnadnilo spojení oblasti Krče a Pankráce s centrem města, odlehčilo přetížené dopravě v Nuselské ulici a zároveň do Prahy zaústilo šestiproudovou kapacitní komunikaci pokračující od Spořilova jako dálnice D1. V tubusu mostu pod vozovkou je vedena trasa metra C.
28. února – Při letecké havárii u Štětína v Polsku zahynul federální ministr vnitra Radko Kaska.
16.–18. března – V Sokolově se pod patronací Socialistického svazu mládeže konal první ročník festivalu Politická píseň – nesoutěžní přehlídka interpretů angažovaných písní uspořádaná při příležitosti 25. výročí Vítězného února.
22. března – Federální shromáždění zvolilo podruhé prezidentem republiky Ludvíka Svobodu.
9. května – Československá televize zahájila pravidelné barevné vysílání ze studia Jezerka v Nuslích.
10. července – Psychicky narušená dvaadvacetiletá Olga Hepnarová úmyslně najela nákladním vozem Praga RN do skupiny osob čekajících na tramvajovém ostrůvku v Praze 7 na Strossmayerově náměstí (přesněji na chodníku ve stanici Kamenická na třídě dr. Milady Horákové). Následkům zranění podlehlo celkem 8 osob. Jako motiv svého činu uvedla Hepnarová touhu po pomstě společnosti. V roce 1974 byla Městským soudem v Praze odsouzena k trestu smrti a v roce 1975 popravena.
23. července – Ozbrojený vojín základní služby Antonín Daněk zběhl v nočních hodinách ve značně podnapilém stavu z kasáren v Kroměříži a ukradeným vojenským transportérem vyrazil značnou rychlostí směrem na Zdounky, Střílky, Bučovice a Rousínov. V obcích způsobil materiální škody. Z Rousínova, kde vykradl trafiku, pokračoval ve směru Vyškov, Bohdalice a Bučovice. V zatáčce u Bohatých Málkovic se transportér převrátil. Ozbrojený vojín se vydal pěšky směrem k obci. Po cestě se střetl s vozidlem Útvaru civilní obrany Bučovice, jehož posádku pod pohrůžkou zastřelením přinutil vystoupit. Na křižovatce u obce Kojátky ho dostihla další vozidla bučovické posádky s nedostatečně vyzbrojenými a informovanými vojáky. Daněk zahájil proti vozidlům ostrou palbu, při níž usmrtil 3 osoby. Poté pod pohrůžkou zastřelení přinutil vystoupit osádku okolo projíždějícího osobního auta, které uloupil a vrátil se domů, do Cvrčovic u Zdounek. Za spáchané činy byl dne 13. září 1973 Vyšším vojenským soudem v Táboře odsouzen (opětovně potvrzeno dne 26. října 1973) k trestu smrti  a dne 21. prosince 1973 popraven.
21. září – Na vrcholu Ještědu nad Libercem byl slavnostně otevřen televizní vysílač a hotel s restaurací ve tvaru rotačního hyperboloidu, dílo libereckého architekta Karla Hubáčka. Stavba je od roku 2005 Národní kulturní památkou.
25. září – V reakci na vojenský puč a nástup k moci fašistického diktátora Augusta Pinocheta přerušilo Československo diplomatické styky s Chile.
28. září – V katedrále sv. Víta, Václava a Vojtěcha sloužil tehdejší světící biskup pražský František Tomášek a světící biskup litoměřický kardinál Štěpán Trochta za účasti více než desetitisíc věřících jubilejní mši k tisícímu výročí založení pražského biskupství.
16. listopadu – V československých kinech měla premiéru filmová pohádka Tři oříšky pro Popelku režiséra Václava Vorlíčka natočená v koprodukci s NDR. V hlavních rolích vystoupili Libuše Šafránková a Pavel Trávníček.
24. listopadu – V prostoru železniční stanice Kolín vybuchla odstavená cisterna Spolany Neratovice uchovávající pravděpodobně kapalný chlór (nicméně druh plynu není dodnes zcela zřejmý, existují i domněnky, že se jednalo o některý z bojových plynů). Přibližně 3 tuny plynu unikly do ovzduší a zamořily i přilehlý objekt nádraží. 138 osob se přiotrávilo, 8 lidí následkům otravy podlehlo. K nehodě došlo okolo 18. hodiny, kdy se v prostoru nádraží pohybovalo již menší množství lidí.
11. prosince – V Praze byla podepsána Smlouva o vzájemných vztazích mezi ČSSR a NSR. Nejvýznamnějším bodem jejího obsahu bylo uznání Mnichovské dohody z roku 1938 za neplatnou. Smlouva přispěla alespoň k částečnému zlepšení vztahů obou států, byly obnoveny diplomatické styky.
13. prosince – V ubytovně n. p. Plastimat na sídlišti Východ v Tachově došlo v nočních hodinách k výbuchu svítiplynu a k rozsáhlému požáru, kterému podlehlo 47 lidí.
1. ledna – Evropské hospodářské společenství (EHS) se rozšířilo o Velkou Británii, Irsko a Dánsko.
4. dubna – Bylo otevřeno Světové obchodní centrum na Dolním Manhattanu v New Yorku.
10. července – Byla vyhlášena nezávislost Bahamských ostrovů na Spojeném království.
6. října – Začala Jomkipurská válka. Koalice Egypta a Sýrie za podpory dalších arabských zemí zahájila o nejvýznamnějším židovském svátku Jom kipur překvapivý útok na Izrael v oblasti Suezského průplavu a na Golanských výšinách.
20. října – Královna Alžběta II. oficiálně otevřela operu v Sydney. První divadelní představení bylo odehráno již 28. září 1973.
22. října – Jomkipurská válka: Ve večerních hodinách vyjádřila Sýrie souhlas s podmínkami příměří přednesenými RB OSN.
23./28. října – Byl proveden pokus o loupež v bance Kreditbank na stockholmském náměstí Norrmalmstorg – později popsán tzv. stockholmský syndrom.
25. října – Jomkipurská válka: V platnost definitivně vstoupilo příměří a válka na sinajské frontě skončila.
4. listopadu – První větší ropný šok po letech poválečného hospodářského rozkvětu.
8. listopadu – Tresčí války: Velká Británie se zavázala omezit rybolov jen na některé oblasti u Islandu a snížit objem úlovků.
12. prosince – Ve Francii byl do veřejně sítě poprvé zapojen rychlý množivý reaktor Phénix s výkonem 250 MW chlazený sodíkem.
15. prosince – Americká psychiatrická společnost (APA) odstranila homosexualitu ze svého seznamu DSM-II.
Pro počítače vytvořeno grafické uživatelské rozhraní WIMP v laboratořích firmy Xerox.
Světovou módu mezi mládeží již po několik let ovládají džínsy a džínové komplety.
Nobelova cena za fyziologii nebo lékařství – Karl von Frisch, Konrad Lorenz, Nikolaas Tinbergen
1. ledna – František Běhounek, fyzik, cestovatel a spisovatel (* 28. října 1898)
19. ledna – Jaroslav Hrbek, legionář a československý generál (* 9. července 1892)
22. ledna – František Sátora, ekonom, ředitel Škodových závodů (* 22. května 1893)
6. března – František Jílek-Oberpfalcer, jazykovědec, vysokoškolský pedagog a překladatel (* 9. srpna 1890)
9. dubna – Josef Pavel, ministrem vnitra Československé socialistické republiky (* 18. září 1908)
13. dubna – Karel Böhm, právník, hudební skladatel a dirigent (* 12. ledna 1890)
11. května – Josef Holub, houslový virtuos a hudební skladatel (* 23. února 1902)
14. května – Willibald Gatter, německo-český automobilový konstruktér (* 12. prosince 1896)
20. května – Božena Machačová-Dostálová, politička, ministryně (* 25. září 1903)
13. června – František Suchý Pražský, hudební skladatel a spisovatel; sběratel a upravovatel lidových písní (* 21. dubna 1891)
11. července – Albína Honzáková, představitelka českého ženského hnutí (* 7. dubna 1877)
Jaromír Dolanský, komunistický politik, ministr československých vlád (* 25. února 1895)
23. července – Emilie Paličková, textilní výtvarnice a krajkářka (* 2. května 1892)
4. srpna – Karel Neubert, nakladatel a protifašistický odbojář (* 29. června 1894)
24. srpna – Sláva Vorlová, zpěvačka, klavíristka a hudební skladatelka (* 15. března 1894)
29. září – Vlasta Koseová, zakladatelka českého dívčího skautingu (* 21. května 1895)
Jiří Štaidl, písňový textař, hudebník, divadelní manažer a scenárista (* 22. ledna 1943)
17. října – Štefan Kočvara, československý exilový politik (* 25. prosince 1896)
21. října – Otto Albert Tichý, hudební skladatel, pedagog a varhaník (* 14. srpna 1890)
27. října – Václav Kůrka, spisovatel, soudce, redaktor a archivář (* 17. října 1902)
30. října – Jan Stanislav Kolár, scenárista, režisér, herec a filmový kritik (* 11. května 1896)
24. prosince – František Taiber, vojenský, zkušební a dopravní pilot (* 18. listopadu 1909)
Ja'akov Dori, náčelník Generálního štábu Izraelských obranných sil (* 8. října 1899)
31. ledna – Ragnar Frisch, norský ekonom, Nobelova cena 1969 (* 3. března 1895)
11. února – J. Hans D. Jensen, německý jaderný fyzik, Nobelova cena za fyziku 1963 (* 25. června 1907)
24. února – Eugen Rosenstock-Huessy, německo-americký právník a historik (* 6. července 1888)
6. března – Pearl S. Bucková, americká spisovatelka, nositelka Nobelovy ceny za literaturu (* 26. června 1892)
26. března – Noël Coward, anglický hudební skladatel, zpěvák, herec a dramatik (* 16. prosince 1899)
27. března – Timo K. Mukka, finsko-laponský spisovatel a malíř (* 17. prosince 1944)
30. března – Yves Giraud Cabantous, francouzský automobilový závodník (* 8. září 1904)
14. dubna – Karl Kerényi, maďarský, německy píšící klasický filolog a religionista (* 19. ledna 1897)
27. dubna – Vojtech Adamec, slovenský dirigent a hudební skladatel (* 12. srpna 1926)
Clas Thunberg, finský rychlobruslař, pětinásobný olympijský vítěz 1924–1928 (* 5. dubna 1893)
14. května – Raymond Schwartz, francouzský ředitel banky, básník, esperantista, humorista a kabaretiér (* 8. dubna 1894)
21. května – Ivan Stěpanovič Koněv, maršál Sovětského svazu (* 28. prosince 1897)
23. května – Alois Podhajsky, rakouský olympijský medailista v drezuře (* 24. února 1898)
Tubby Hayes, britský jazzový saxofonista, flétnista a vibrafonista (* 30. ledna 1935)
13. června – Ľudovít Benada, předseda Slovenské národní rady (* 23. srpna 1899)
2. července – Ferdinand Schörner, velitel německé armády Protektorátu Čechy a Morava (* 12. června 1892)
6. července – Otto Klemperer, německý dirigent a hudební skladatel (* 14. května 1885)
10. července – Karl Loewenstein, americký ústavní právník (* 9. listopadu 1891)
27. července – Ida Mettová, ruská anarchistická spisovatelka (* 20. července 1901)
29. července – Henri Charrière, francouzský vrah a spisovatel (* 16. listopadu 1906)
31. července – Annibale Bergonzoli, italský generál za druhé světové války (* 1. listopadu 1884)
2. srpna – Jean-Pierre Melville, francouzský filmový režisér a herec (* 20. října 1917)
8. srpna – Charles Daniels, americký plavec, čtyřnásobný olympijský vítěz 1904–1908 (* 24. března 1885)
Karl Ziegler, německý chemik, Nobelova cena za chemii 1963 (* 26. listopadu 1898)
Walter Rudolf Hess, švýcarský fyziolog, Nobelova cena za fyziologii a medicínu (* 17. března 1881)
2. září – John Ronald Reuel Tolkien, spisovatel, lingvista, tvůrce knihy Pán prstenů (* 3. ledna 1892)
Salvador Allende, chilský prezident, spáchal sebevraždu při státním převratu (* 26. června 1908)
16. září – Víctor Jara, chilský básník, zpěvák a hudební skladatel (* 28. září 1932)
20. září – Ben Webster, americký jazzový saxofonista a hudební skladatel (* 27. března 1909)
21. září – Lidija Andrejevna Ruslanova, ruská zpěvačka lidových písní (* 27. října 1900)
23. září – Pablo Neruda, chilský básník, nositel Nobelovy ceny za literaturu (* 12. července 1904)
24. září – Nikolaj Nikolajevič Žukov, ruský sovětský malíř, grafik a ilustrátor (* 2. prosince 1908)
27. září – Štefan Osuský, československý a slovenský politik a diplomat (* 31. března 1889)
6. října – François Cevert, francouzský automobilový závodník (* 25. února 1944)
8. října – Gabriel Marcel, francouzský spisovatel, dramatik a filosof (* 7. prosince 1889)
12. října – Peter Aufschnaiter, rakouský horolezec, geograf a kartograf (* 2. listopadu 1899)
22. října – Pablo Casals, katalánský violoncellista a dirigent (* 29. prosince 1876)
25. října – Abebe Bikila, etiopský atlet, dvojnásobný olympijský vítěz v maratonu (* 7. srpna 1932)
26. října – Semjon Michajlovič Buďonnyj, ruský sovětský vojevůdce, hrdina ruské občanské války (* 25. dubna 1885)
11. listopadu – Artturi Ilmari Virtanen, finský chemik, Nobelova cena 1945 (* 15. ledna 1895)
13. listopadu – Elsa Schiaparelliová, italská oděvní návrhářka (* 10. září 1890)
16. listopadu – Alan Watts, anglický básník, filosof a spisovatel (* 6. ledna 1915)
1. prosince – David Ben Gurion, izraelský politik, první premiér samostatného Izraele (* 16. října 1886)
4. prosince – Lauri Lehtinen, finský olympijský vítěz v běhu na 5000 metrů (* 10. srpna 1908)
6. prosince – Isabela Rakousko-Těšínská, rakouská arcivévodkyně (* 17. listopadu 1888)
Amleto Giovanni Cicognani, italský kardinál a státní sekretář (* 24. února 1883)
22. prosince – Michael Stroukoff, americký letecký konstruktér ruské národnosti (* 29. ledna 1883)
23. prosince – Gerard Kuiper, nizozemsko-americký astronom (* 7. prosince 1905)
