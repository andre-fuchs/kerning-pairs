Ve starověkém Řecku v Kyréně byla ekonomika založená především na výrobě a prodeji mužáku (Silphium), rostliny z čeledi hvězdnicovitých, využívané k vyvolání potratů. Pěstování a obchod s mužákem měl takový význam že se podoba rostliny dostala na mince. Mužák, který rostl pouze v této části Libye byl Řeky těžen v takovém množství, že došlo k jeho vyhynutí.
Mnoho běžně dostupných bylin a rostlin jako mrkev obecná pravá, ploštičník hroznovitý, jilm plavý, polej obecná, muškátový oříšek, pelyněk černobýl, papája obecná nebo ruta, může mít abortivní účinky. Jejich užívání těhotnými ženami je kontraindikováno.
Mifepriston, antagonista progesteronových receptorů, byl poprvé registrován v roce 1988 pod názvem Mifegyne pro medikované ukončení těhotenství v počátečním stádiu v kombinaci s analogem prostaglandinu. Mifepriston, známý také jako RU-486, je prodáván pod obchodním názvem Mifeprex ve Spojených státech a pod názvem Mifegyne ve Francii a ostatních trzích mimo Spojené státy. 
Misoprostol, syntetický prostaglandin E1 (PGE1) analog, byl poprvé registrován v roce 1988 pod obchodním názvem Cytotec pro snížení rizika vzniku žaludečních vředů z nesteroidních antirevmatik (NSAIDs). Použití misoprostolu s mifepristonem je v některých zemích schváleno pro vyvolání potratu. 
Misoprostol samotný je v zemích Latinské Ameriky používán pro po domácku prováděné potraty v těch státech kde nejsou potraty možné a dále imigranty z těchto zemí do Spojených států, kteří si legální potraty nemohou dovolit z finančních důvodů.