Arabská poušť, nazývaná též Východní poušť, je hornatá poušť nacházející se ve východní části Afriky, mezi Nilem a Rudým mořem. Její rozloha je 220 000 km².[zdroj?] Podloží, které bylo v prvohorách zvrásněno a později výrazně zarovnáno, tvoří žula a rula. Téměř celé území je pokryto pískem, charakteristickým znakem pro tuto poušť jsou vádí, například vádí Hammámat. 
Na jihu navazuje na Arabskou poušť Núbijská poušť, na východě přechází Arabská poušť do řetězce hor, kde je nejvyšší horou Šajb al-Banat (2187 m n. m.). 
