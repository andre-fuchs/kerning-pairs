8. století je období mezi 1. lednem 701 a 31. prosincem 800 našeho letopočtu. Jedná se o osmé století prvního tisíciletí.
Na počátku tohoto století se Arabům v rámci islámské expanze podařilo obsadit severoafrické pobřeží i Pyrenejský poloostrov a na východě se hranice Umajjovského chalífátu posunuly až k Indii a Číně. Byzantské říši oslabené arabskými výpady se ve druhé polovině 8. století podařilo hospodářsky vzpamatovat za vlády Syrské dynastie. Ve Franské říši postupně Karlovci vystřídali slábnoucí dynastii Merovejců.
710 se centrem japonského císařství stalo město Nara, v němž byl zbudován palác Heidžó.
717 – 718 došlo k obležení Konstantinopole, během něhož se hlavní byzantské město neúspěšně pokusili dobýt Arabové Umajjovského chalífátu.
cca 726 nechal byzantský císař Leon III. Syrský odstranit obraz Ježíše Krista, jež zdobil bránu konstantinopolského paláce, čímž v Byzanci zahájil první vlnu obrazoborectví.
731 dokončil benediktinský mnich Beda Ctihodný své dílo Historia ecclesiastica gentis Anglorum, popisující rané anglické dějiny.
750 zemřel poslední arabský chalífa z rodu Umajjovců Marván II., načež do čela chalífátu usedla dynastie Abbásovců
BEDNAŘÍKOVÁ, Jarmila. Frankové a Evropa. Praha: Vyšehrad, 2009. 335 s. ISBN 978-80-7021-942-3. 
BEDNAŘÍKOVÁ, Jarmila; MĚŘÍNSKÝ, Zdeněk; HOMOLA, Aleš. Stěhování národů a Východ Evropy : Byzanc, Slované, Arabové. Praha: Vyšehrad, 2009. 557 s. ISBN 80-7021-787-1. 
COLLINS, Roger. Evropa raného středověku 300-1000. Praha: Vyšehrad, 2005. 480 s. ISBN 80-7021-660-3. 
DRŠKA, Václav. Franská říše na rozcestí: vzestup Karlovců. Historický obzor. 2000, roč. 11, čís. 1/2, s. 15-18. ISSN 1210-6097. 
DVORNÍK, František. Zrod střední a východní Evropy. Mezi Byzancí a Římem. Praha: Prostor, 1999. 528 s. ISBN 80-7260-005-2.
