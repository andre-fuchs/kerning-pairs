1789 (MDCCLXXXIX) byl rok, který dle gregoriánského kalendáře započal čtvrtkem.
Josef II. vydává urbariální patent, podle kterého byla zrušena robota, avšak sedlák byl povinen odvádět v náhradu část z hrubého výnosu svého hospodářství vrchnosti (17 %) a státu (13 %). Na nátlak šlechty císař, který náhle onemocněl, tento patent odvolal.
Generál Laudon v čele rakouské armády dobývá na Turcích Bělehrad, Novou Ršavu a Požarevac a dostává pod kontrolu větší část Srbska a Malé Valašsko.
William Jessop vynalézá kolo s okolkem a nákolkem, čímž podstatně zlepšuje vedení dvojkolí a umožňuje zvýšit rychlost vlaků.
5. květen – Francouzský král Ludvík XVI. svolal na tento den (po 175 letech) generální stavy (1. stav = šlechta, 2. stav = duchovenstvo, 3. stav = poddaní), aby rozhodly o tom, jak zlepšit státní finance. Každý stav měl ve shromáždění jeden hlas. Hlasy prvních dvou stavů (šlechty a duchovenstva) na tomto setkání zamítaly (při jednání trvajícím několik týdnů) každou reformu, kterou navrhoval třetí stav.
17. červen – Delegáti třetího stavu, kteří svým počtem převyšovali počet delegátů obou prvních stavů, se prohlásili za Národní shromáždění a vyzvali delegáty obou zbylých stavů, aby se k němu přidaly. Francouzský král reagoval tím, že uzavřel sněmovnu, v níž jednání stavů dosud probíhalo.
20. červen – Zástupci třetího stavu se sešli v míčovně a přísahali (tzv. Přísaha v míčovně), že se nerozejdou, dokud nedají Francii novou ústavu. Výzvu královského úředníka k rozchodu odmítli. K měšťanstvu se připojila většina duchovenstva (biskup Talleyrand) a část šlechty (vévoda Ludvík Filip Orleánský). Tak bylo vytvořeno Ústavodárné národní shromáždění, které požadovalo suverenitu vůči Koruně.
12. červenec – v reakci na posilování vojenské posádky v Paříži narůstaly obavy z puče proti Národnímu shromáždění a ve městě došlo k pouličním bojům
13. červenec – Pařížané, kteří se sešli na nádvoří Palais Royal (vévody Orleánského), se rozhodli (na návrh Camilla Desmoulinse) vytvořit národní gardu a pověřit jejím velením La Fayetta a požadovat odchod armády z povstalé Paříže.
14. červenec – v Paříži došlo k úspěšnému útoku na Bastilu – na pevnost, která sloužila jako státní vězení. Tento den je považován za počátek Francouzské revoluce a dodnes je ve Francii připomínán jako státní svátek.
16. červenec – povstání v Paříži se stalo podnětem k prvním rolnickým povstáním na francouzském venkově, která v provinciích probíhala do konce srpna. Tato povstání byla příčinou Velkého strachu (Grande Peur) francouzské šlechty a její emigrace ze země.
4. srpen – na své noční schůzi zrušilo francouzské Národní shromáždění všechna šlechtická privilegia a vyhlásilo občanskou rovnost.
26. srpen – francouzské Národní shromáždění přijalo Prohlášení práv člověka a občana
5.-6. říjen – nedostatek potravin vyvolal v Paříži nové bouře, při kterých ženy z pařížských tržnic se vydaly do Versailles a přinutily královskou rodinu, aby přesídlila do pařížských Tuilerií. Do Paříže se přesunulo i Národní shromáždění.
2. listopad – francouzské Národní shromáždění rozhodlo (568 hlasy proti 346) o znárodnění církevních statků (o vydání církevních statků národu)
v Paříži se prodávala poprvé rajče jedlé, pěstovaná v Evropě do té doby jen jako okrasná rostlina
Francouzský chemik Nicolas Leblanc vynalezl první úspěšnou metodu průmyslové výroby sody, která se stala v té době jedním z nejdůležitějších chemických výrobků; byla nezbytná pro textilní průmysl, sklářství, mydlářství (výroba mýdla).
V Čechách objevují první spřádací stroje v manufaktuře na výrobu manšestru v Šumperku. Je to první předzvěst počátků průmyslové revoluce v Čechách.
16. března – Josef Mirovít Král, kněz, obrozenecký spisovatel, básník a překladatel († 13. února 1841)
21. července – Joseph Maria Wolfram, český hudební skladatel a politik německé národnosti († 30. září 1839)
3. ledna – Carl Gustav Carus, německý malíř, lékař, psycholog, fyziolog a botanik († 28. července 1869)
9. února – Franz Xaver Gabelsberger, německý vynálezce těsnopisu († 4. ledna 1849)
19. dubna – Martin Hamuljak, slovenský jazykovědec, redaktor a vydavatel († 31. března 1859)
9. srpna – Nicolas-Charles Bochsa, francouzský harfeník, skladatel a dirigent († 6. ledna 1856)
28. srpna – Stéphanie de Beauharnais, adoptivní dcera Napoleona Bonaparte († 29. ledna 1860)
5. září – Clarke Abel, britský lékař, cestovatel a botanik († 24. listopadu 1826)
17. září – Friedrich Wilhelm Schadow, německý romantický malíř († 19. března 1862)
24. října – Ramon Carnicer, katalánský hudební skladatel a dirigent († 17. března 1855)
7. prosince – Emanuel Arnošt Valdštejn, duchovní, biskup litoměřický (* 17. července 1716)Svět1. ledna – Johann Ernst Basilius Wiedeburg, německý matematik, fyzik a astronom (* 24. června 1733)
21. ledna – Paul Heinrich Dietrich von Holbach, francouzský přírodovědec (* 8. prosince 1723)
23. ledna – John Cleland, anglický spisovatel, autor prvního pornografického románu (* 24. září 1709)
4. června – Ludvík Josef Bourbonský, nejstarší syn francouzského krále Ludvíka XVI. (* 22. října 1781)
12. června – Jean-Étienne Liotard, francouzský malíř švýcarského původu (* 22. prosince 1702)
19. listopadu – Marie Anna Habsbursko-Lotrinská, rakouská arcivévodkyně, dcera Marie Terezie a Františka I. Štěpána (* 1738)
28. prosince – Auguste Denis Fougeroux de Bondaroy, francouzský botanik (* 10. října 1732)
neznámé datum – Jan Rudolf Ignác Celesta z Celestinu, slezský šlechtic, císařský rada a hodnostář
