Rok 1054 (MLIV) gregoriánského kalendáře začal v neděli 1. ledna a skončil v neděli 31. prosince. Dle židovského kalendáře nastal přelom roků 4814 a 4815, dle islámského kalendáře 475 a 476.
Únor – bitva u Mortemeru: Normané porazili francouzské vojsko, když jej přistihli během plenění a drancování. Výsledkem toho stáhl francouzský král Jindřich I. svou hlavní armádu z Normandie.
30. dubna – Rosdalla, poblíž Kilbegganu v Irsku: nejstarší známé evropské tornádo.
16. července – římský biskup a patriarcha (= papež) Lev IX. a konstantinopolský patriarcha Michael Kerularios se vzájemně exkomunikovali z křesťanské církve, čímž završili Velké schizma – rozštěpení, jímž byla původní Svatá katolická apoštolská církev rozdělena na církev západní (římský patriarchát = Římskokatolická církev) a církev východní (patriarcháty konstantinopolský, alexandrijský, antiochejský a jeruzalémský, a autokefální církev gruzínská = dnes pravoslavné/ortodoxní církve). Exkomunikační dopis papežův, napsaný v lednu t.r., doručili do Konstantinopole kardinál Humbert a kardinál Frederich.
27. července – Siward, earl z Northumbrie vpadl do Skotska, aby podpořil Malcolma Canmora proti Macbethovi, který získal skotský trůn po smrti Malcolmova otce, krále Duncana. Macbeth byl poražen u Dunsinane.
Lý Nhật Tôn, třetí král dynastie Lý, započal svou vládu ve Vietnamu a změnil úřední název země na Đại Việt.
Břetislav I. vydal stařešinský řád, stanovující, že českým knížetem se měl stát vždy nejstarší Přemyslovec (viz seniorát).
4. července – Číňané, Arabové a zřejmě i Indiáni zaznamenali výbuch supernovy SN 1054 poblíž hvězdy ζ Tauri. Dvacet tři dní zůstala natolik jasná, že byla vidět i za denního světla. Její pozůstatky dnes tvoří Krabí mlhovinu (NGC 1952).
9. dubna – Judita Marie Švábská, uherská královna a polská kněžna († 14. března 1105)
 ? – Richard Normandský, druhý syn Viléma I. Dobyvatele a dědic anglického trůnu († cca 1081)
20. února – Jaroslav Moudrý, kníže novgorodský a velký kníže kyjevský (* kolem 978)
24. září – Heřman z Reichenau, německý kronikář, učenec, básník a skladatel (* 1013)
