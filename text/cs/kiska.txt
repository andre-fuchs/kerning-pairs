Kiska, v domorodém jazyce aleut Qisxa, je vulkanický ostrov ležící v Krysím souostroví (Rat Islands) v západní části Aleut v severním Pacifiku. Ostrov byl objeven 25. října 1741 ruskou Velkou severní expedicí Vituse Beringa.
Za druhé světové války se 6. června 1942 na ostrově vylodili Japonci a zřídili na ostrově základnu hydroplánů. V červenci 1943 ale Japonci Kisku opustili. Americké bombardování a následná invaze 15. srpna 1943 tak byla pouze úderem do prázdna, neboť na ostrově zůstali pouze psi.
Dánský objevitel v ruských službách Vitus Bering na lodi Sv. Petro (Св. Петро) objevil Kisku (a další Aleutské ostrovy) v roce 1741 během druhé kamčatské výpravy. Lékař a přírodovědec Beringovy výpravy Georg Wilhelm Steller si k tomu poznamenal:
Od roku 1775 začaly být Kiska, Aleuty a pevninská Aljaška využívány pro lov kožešinové zvěře Rusko-Americkou obchodní společností.
V roce 1867 domluvil americký ministr zahraničí William H. Seward prodej ruské Aljašky Spojeným státům. Koupě ostrova Kiska byla součástí této dohody.
 Pacific Wrecks - Kiska [online]. Pacific Wrecks Incorporated, rev. 2009-03-30 [cit. 2009-05-26]. Dostupné online. (anglicky)