Luyten 726-8 je dvojhvězda vzdálená 8,7 světelných let v souhvězdí Velryby, jedna z nejbližších hvězd vůči Slunci. Složka dvojhvězdy Luyten 726-8 B je eruptivní proměnná hvězda typu UV Ceti, jasnější složka Luyten 726-8 A je též eruptivní proměnná hvězda, typu BL Ceti, s menšími změnami jasnosti.
Dvojhvězda byla objevena roku 1948 Willemem Jacobem Luytenem, po kterém je pojmenovaná. Obě složky obíhají kolem společného těžiště jednou za 26,5 roku. Vzdálenost složek se mění od 2,1 AU v periastronu po 8,8 AU v apastronu.
Nejbližší hvězda Luyten 726-8 je Tau Ceti ve vzdálenosti 3,2 světelných let.[zdroj?]
V tomto článku byl použit překlad textu z článku Luyten 726-8 na německé Wikipedii.