Třinácté století je podle Gregoriánského kalendáře perioda mezi 1. lednem 1201 a 31. prosincem 1300. Jedná se o třetí století druhého tisíciletí.
V třináctém století pokračovaly křížové výpravy, které vedly ke vzniku mnoha křižáckých států na Středním východě. Dočasně byla dobyta a „zlatinizována“ Konstantinopol, ale v roce 1261 byla dobyta Byzantijci zpět. V Evropě se ustavil základ Švýcarské konfederace. Marco Polo podnikl svojí dobrodružnou cestu na východ a napsal o ní knihu.
Mongolský vůdce Čingischán vytvořil největší říši v dějinách. Po jeho smrti si říši rozdělili jeho synové. Tažení Mongolů za sebou nechala miliony mrtvých, zničená města, ale otevřela také nové obchodní cesty mezi Evropou a Čínou. Během svých tažení dobyli Čínu a rozvrátili většinu států na území dnešního Ruska. Dobytí větší části Evropy zabránila Čingischánova smrt.
13. dubna 1204 dobyla křižácká vojska Konstantinopol. Na troskách byzantské říše křižáci ustanovili Latinské císařství.
14. dubna 1205 byl vládce Latinského císařství Balduin I. Konstantinopolský poražen a zajat bulharským carem Kalojanem v bitvě u Adrianopole.
1206 byl sjednotilem mongolských kmenů Temüdžin na Velkém mongolském sněmu Kurultaj jmenován Čingischánem.
2. února 1207 byla na územích dobytých Řádem mečových bratří v Pobaltí ustanovena Terra Mariana.
16. července 1212 porazila spojená vojska Kastilského, Aragonského, Portugalského a Navarrského království armádu Almohadského kalifátu v bitvě na Las Navas de Tolosa.
26. září 1212 nechal budoucí římský král Fridrich II. českému králi Přemyslu Otakarovi vystavit Zlatou bulou sicilskou.
27. července 1214 zvítězilo vojsko francouzského krále Filipa II. Augusta v bitvě u Bouvines.
11. dubna 1241 porazili Mongolové vojsko uherského krále Bélu IV. v bitvě u Mohi.
1261 dobyl Michael VIII. Palaiologos na Latinech Konstantinopol a obnovil Byzantskou říši.
1270 proběhla osmá křížová výprava, na níž zemřel i francouzský král Ludvík IX..
1271 - 1272 proběhla devátá křížová výprava, poslední kruciáta mířící do Svaté země.
1271 - 1295 se benátský kupec a cestovatel Marco Polo dostal do Číny, o čemž později sepsal cestopisnou knihu Milion.
30. března 1282 vypuklo v Palermu povstání proti králi Karlovi I. známé jako tzv. Sicilské nešpory.
DUBY, Georges. Věk katedrál : umění a společnost 980-1420. Praha: Argo, 2002. 332 s. ISBN 80-7203-418-9. (česky) 
MUNDY, John Hine. Evropa vrcholného středověku 1150-1300. Praha: Vyšehrad, 2008. 446 s. ISBN 978-80-7021-927-0. (česky)
