Computex Taipei či COMPUTEX Taipei (čínsky 台北國際電腦展, pinyinem Táiběi guójì diànnǎo zhǎn) nebo jen krátce Computex je veletrh výpočetní techniky a spotřební elektroniky, který se koná každoročně od roku 1981 v Tchaj-peji na Tchaj-wanu (pod tímto názvem od roku 1984). Od počátku 21. století patří k celosvětově největším a nejvýznamnějším. Své produkty na něm prezentují nejen společnosti jako například Intel, AMD, NVIDIA, nebo domácí Acer a ASUS, ale i mnoho méně známých výrobců. 
