Kyselina bromistá je anorganická sloučenina se vzorcem HBrO4. Jedná se o kyslíkatou kyselinu bromu, brom má oxidační číslo VII. Je velmi nestabilní a nelze ji připravit záměnou chloru v kyselině chloristé, ale pouze protonací bromistanů. Je to nejméně stabilní kyselina z řady kyslíkatých kyselin halogenů v oxidačním čísle VII.
Kyselina bromistá je silná kyselina a také silné oxidační činidlo. Rozkládá se za vzniku kyseliny bromičné a kyslíku. Se zásadami reaguje za vzniku bromistanů.
