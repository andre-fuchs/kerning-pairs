4. ledna – se v Praze konalo jednání Poradního výboru Varšavského paktu, kde se setkali všichni čelní představitelé členských států (Andropov, Husák, Jaruzelski, Kádár, Honecker, Ceausescu).
březen – V časopise Tribuna vyšel článek Nová vlna se starým obsahem, na jehož základě docházelo k likvidaci alternativní rockové hudby.
4. března – Těžce nemocný Václav Havel byl na žádost Charty 77 propuštěn z vězení.
12. března – Teroristé z angolského protivládního hnutí UNITA pod vedením Jonase Savimbiho přepadli komplex celulózky ve městě Alto Catumbela na jihu Angoly a zajali skupinu 66 československých občanů, kteří zde byli zaměstnáni v rámci mezinárodní pomoci rozvojovým zemím. Motivem celé akce byl nátlak na československé úřady ohledně přerušení podpory zdejší vlády. Zajatci včetně žen a dětí československých odborníků museli absolvovat 1 300 kilometrů dlouhý vyčerpávající pochod do tábora v Jumbě, kde byli uvězněni. Během pochodu jeden z rukojmích zemřel na vyčerpání. Celá komplikovaná situace byla řešena zdlouhavými diplomatickými jednáními. Zajatí českoslovenští občané byli propouštěni postupně, poslední dvacítka mužů dorazila do Prahy až 23. června 1984.
27. března – Orgány StB podnikly pod názvem akce „Vír“ plošný zátah proti řeholníkům františkánského řádu na celém území Československa, který zahrnoval domovní prohlídky a výslechy. Příslušníci bezpečnostních sborů zabavili řeholníkům studijní materiály, liturgické potřeby a různé další rukopisy. Sedm členů řádu bylo uvězněno, dva z nich byli odsouzeni za maření státního dozoru nad církvemi. Zbývajících pět členů bylo zejména díky mezinárodnímu tlaku později propuštěno. Zásah měl velký ohlas v zahraničních sdělovacích prostředcích, zejm. v Itálii. Reakcí byla také rozsáhlá podpisová akce proti zásahu StB – 2. června t. r. obdržel kardinál František Tomášek dopis s téměř 3 400 podpisy věřících katolíků i protestantů.
21.–26. června – Palác kultury v Praze se stal dějištěm významného mezinárodního jednání Světového shromáždění za mír a život, proti jaderné válce, kterého se zúčastnilo na 3 625 delegátů ze 132 zemí celého světa. Shromáždění se konalo v období zostřeného mezinárodně politického napětí, kdy západní i východní blok soupeřily o vojenskou převahu, a to i prostřednictvím rozmisťování jaderných zbraní ve střední Evropě. Levicově zaměřeného shromáždění se mimo jiných zúčastnil i indický předseda Světové rady míru Rómeš Čandra. Na Staroměstském náměstí v Praze se 21. června konala obrovská organizovaná mírová manifestace asi 200 tisíc občanů. Závěrečné zasedání přijalo Výzvu za mír a život, jejíž hlavní myšlenkou byl požadavek na odstranění jaderných zbraní. Na uspořádání shromáždění přispěli občané Československa (zejm. v rámci „dobrovolně-povinných“ příspěvků na fond solidarity) částkou 65 mil. Kčs. Z pohledu Československa se jednalo o prestižní událost, proto byla před konáním shromáždění věnována zvýšená pozornost úpravě centra Prahy, posíleny byly bezpečnostní hlídky, dočasně bylo výrazně zlepšeno zásobování. Shromáždění se měli zájem zúčastnit také představitelé zakázané čs. opozice – hnutí Charta 77. Jejich žádost o účast však nebyla vůbec vyřízena. Členové Charty zaslali shromáždění alespoň vysvětlující dopis.
24. října – Vlády ČSSR a SSSR přednesly záměr zahájení příprav k rozmístění sovětských raket operačně taktického účelu na území Československa. Oficiálním důvodem byla reakce na rozmístění amerických střel s plochou drahou letu Pershing 2, a tedy snaha o udržení rovnováhy sil v Evropě.
26. října – Ústavním zákonem č. 114/1983 Sb. byla vyhlášena Státní komise pro vědeckotechnický a investiční rozvoj. Účelem orgánu mělo být vyšší využívání výsledků vědy a techniky v praxi a zvýšení intenzifikace a efektivity výroby. Předsedou byl jmenován Jaromír Obzina.
31. října – Mezi Mostem a Chomutovem byla po osmi měsících dokončena výstavba tzv. Ervěnického koridoru – mohutného místy až 190 m vysokého náspu o délce cca 5 km, na který byla přeložena silnice č. 13 a železniční trať Chomutov – Ústí nad Labem z míst, kam se postupně rozšiřovala těžební pole hnědouhelných lomů. Do ocelových rour musel být také přeložen tok řeky Bíliny. V průběhu šest měsíců trvající akce bylo nutné vytěžit, přemístit do vzdálenosti 6 km a nakupit na 1 mil. m³ zeminy. Součástí prací bylo i urovnání jílového podloží, protože se počítalo s postupným sesedáním nově navršeného útvaru. Dílo vytvořili za vzájemné spolupráce pracovníci Staveb silnic a železnic, Státního ústavu dopravního projektování a tehdejších Dolů V. I. Lenina. Železniční doprava byla na koridor převedena až od června 1984.
18. listopadu – Za účasti prezidenta republiky Gustáva Husáka bylo v Praze při příležitosti stého výročí otevření po 7 let trvající rekonstrukci znovu zprovozněno Národní divadlo. Provoz divadla byl symbolicky zahájen představením Smetanovy opery Libuše. Součástí rekonstrukce byla také výstavba budovy Nové scény sousedící s objektem starého Národního divadla. Provoz v moderně pojatém objektu podle návrhu architekta Karla Pragera byl zahájen o den později představením Strakonický dudák.
25. listopadu – Na české území byly umístěny ruské rakety středního doletu jako reakce na aktivitu USA (pozn. od toho píseň Jaromíra Nohavici Rakety).Svět
březen – v sovětském časopise Šachmaty publikováno první uznávané řešení tzv. Babsonovy úlohy od Leonida Jaroše
26. července – Jarmila Kratochvílová zaběhla v Mnichově dodnes platný světový rekord na 800 metrů, činí 1:53,28 minut.
1. září – sovětské stíhačky sestřelily civilní dopravní letadlo, zahynulo všech 269 osob na palubě.
25. října – Americká invaze na Grenadu (za spoluúčasti několika karibských států).
10. a 11. října – Veněra 15 a Veněra 16 vstoupily na polární orbitu kolem Venuše.
Rozdělení ARPANET na ARPANET (výzkum) a MILNET (Military Network, provoz). TCP/IP přeneseny do komerční sféry (SUN) – viz Internet.
Nedá Ághá-Soltán, Íránka zastřelená v Teheránu během protestů proti výsledkům íránských prezidentských voleb († 20. června 2009)
Melaine Walkerová, jamajská atletka, olympijská vítězka a mistryně světa v běhu na 400 metrů překážek
30. září –  Andreea Răducan, rumunská gymnastka, olympijská vítězka a pětinásobná mistryně světa
15. října – Andreas Ivanschitz, bývalý rakouský fotbalový záložník a reprezentant
09. ledna – Jarmila Kröschlová, česká tanečnice a choreografka (* 19. března 1893)
01. února – Milada Součková, česká spisovatelka, lingvistka a literární teoretička (* 24. ledna 1899)
17. března – Jiří Robert Pick, český spisovatel, textař a dramatik (* 4. května 1925)
17. dubna – Jaroslav Císař, astronom, matematik, básník a překladatel (* 19. února 1894)
05. května – Josef Čapek, československý fotbalový reprezentant (* 1. srpna 1902)
08. května – Bohumír Halouzka, český varhaník, hudební skladatel a pedagog (* 8. listopadu 1892)
13. května – Oldřich Palkovský, český hudební skladatel a pedagog (* 24. února 1907)
31. května – Mikuláš Antonín Číla, malíř, legionář a československý brigádní generál (* 6. ledna 1883)
08. června – Oldřich Švestka, komunistický novinář a politik (* 24. března 1922)
14. června – Dalibor Chalupa, český učitel, spisovatel a rozhlasový redaktor (* 27. ledna 1900)
22. června – Ladislav Dvořák, básník a spisovatel, autor literatury pro děti (* 1. prosince 1920)
24. června – Zdeněk Trtík, teolog, děkan Husovy československé bohoslovecké fakulty (* 14. srpna 1914)
16. července – Jaroslav Krombholc, dirigent a hudební skladatel (* 30. ledna 1918)
19. července – Antonín Kolek, český pedagog, historický beletrista (* 8. července 1895)
26. září – Jiří Malásek, český klavírista a hudební skladatel (* 7. srpna 1927)
5. října – Václav Jan Staněk, zoolog, mykolog, botanik, fotograf a filmař (* 16. července 1907)
31. října – Miloslav Baláš, český spisovatel, historik a překladatel (* 22. října 1907)
01. listopadu – Alfréd Ressel, odbojář, generálmajor, příslušník 1. čs. armádního sboru v SSSR (* 9. června 1900)
06. listopadu – Josef Šíma, československý fotbalový reprezentant (* 17. srpna 1905)
Josef Effenberger, československý gymnasta, stříbro na OH 1928 (* 18. října 1901)
28. listopadu – Štefan Košina, československý voják a příslušník výsadku Manganese (* 12. ledna 1915)
19. prosince – Kamil Běhounek, swingový akordeonista a skladatel (* 29. března 1916)
26. prosince – Přemysl Doberský, hlavní dietolog Ministerstva zdravotnictví (* 20. srpna 1918)
29. prosince – Antonín Brož, český herec, režisér a divadelní ředitel (* 9. září 1895)
Juan Carlos Zabala, argentinský olympijský vítěz v maratonu v roce 1932 (* 11. října 1911)
05. února – Jicchak Olšan, izraelský právník a předseda izraelského Nejvyššího soudu (* 19. února 1895)
13. února – Pavol Poljak, slovenský fotograf a publicista (* 16. prosince 1911)
14. února – Lina Radkeová, německá olympijská vítězka v běhu na 800 metrů z roku 1928 (* 18. října 1903)
01. března – Arthur Koestler, britský spisovatel, filozof a novinář (* 5. září 1905)
17. března – Haldan Keffer Hartline, americký fyziolog, nositel Nobelovy ceny za fyziologii nebo lékařství (* 22. prosince 1903)
02. dubna – Čang Ta-čchien, čínský malíř a padělatel obrazů (* 10. května 1899)
Corrie ten Boom, holandská spisovatelka, titul Spravedlivý mezi národy (* 15. dubna 1892)
Gyula Illyés, maďarský básník, prozaik, dramatik, překladatel a redaktor.  Gyula Illyés (* 2. listopadu 1902)
17. dubna – Felix Pappalardi, americký producent, skladatel, zpěvák a baskytarista (* 30. prosince 1939)
22. dubna – Michail Alexandrovič Karcev, sovětský konstruktér počítačové techniky (* 23. května 1923)
Marguerite Broquedisová, francouzská tenistka, olympijská vítězka (* 17. dubna 1893)
06. května – Kai Winding, americký jazzový pozounista a skladatel (* 18. května 1922)
Fjodor Alexandrovič Abramov, ruský spisovatel a literární vědec (* 29. února 1920)
Albert Claude, belgický biolog, Nobelova cena za fyziologii a medicínu 1974 (* 24. srpna 1899)
25. června – Alberto Ginastera, argentinský hudební skladatel (* 11. dubna 1916)
01. července – Buckminster Fuller, americký architekt, matematik, chemik a spisovatel (* 12. července 1895)
02. července – László Budai, maďarský fotbalista a fotbalový trenér (* 19. července 1928)
05. července – Franc Leskošek, slovinský partyzán, národní hrdina (* 9. prosince 1897)
10. července – Werner Egk, německý skladatel, dirigent a pedagog (* 17. května 1900)
14. července – Bruno Restel, provinciál České provincie Tovaryšstva Ježíšova (* 4. října 1900)
18. července – Salo Flohr, československý a sovětský mezinárodní šachový velmistr (* 21. listopadu 1908)
23. července – Nadžíb Albina, vedoucí fotograf Palestinského archeologického muzea (* 2. ledna 1901)
19. srpna – Miha Marinko, slovinský partyzán, národní hrdina, předseda vlády (* 8. září 1900)
21. srpna – Benigno Aquino, filipínský politik, vůdce opozice proti diktátorovi Ferdinandovi Marcosovi (* 27. listopadu 1932)
07. září – Boris Hagelin, švédský vynálezce šifrovacích strojů (* 2. července 1892)
10. září – Felix Bloch, švýcarský fyzik, Nobelova cena za fyziku 1952 (* 23. října 1905)
12. září – Sabin Carr, americký olympijský vítěz ve skoku o tyči 1928 (* 4. září 1904)
01. října – Johan Richthoff, švédský zápasník, zlato na OH 1924 (* 30. dubna 1898)
16. října – Ernst Kyburz, švýcarský zápasník, zlato na OH 1928 (* 14. srpna 1898)
17. října – Raymond Aron, francouzský filosof, sociolog a politolog (* 14. března 1905)
19. října – Maurice Bishop, grenadský politik a revolucionář (* 29. května 1944)
07. listopadu – Germaine Tailleferre, francouzská skladatelka (* 19. dubna 1892)
25. listopadu – Vladimir Natanovič Gelfand, ukrajinský spisovatel (* 1. března 1923)
27. listopadu – Semjon Děnisovič Ignaťjev, sovětský ministr státní bezpečnosti (* 14. září 1904)
28. listopadu – Ojārs Vācietis, lotyšský básník a novinář (* 13. listopadu 1933)
Wincenty Urban, polský biskup, profesor dějin církve, patrologie a dějin umění (* 13. února 1911)
Sovětský svaz – předseda prezidia Nejvyššího sovětu a generální tajemník KSSS Jurij Vladimirovič Andropov
