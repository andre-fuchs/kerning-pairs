Kasárna (pomnožné číslo středního rodu, též kasárny jako pomnožné číslo ženského rodu, nespisovně i kasárna jako jednotné číslo ženského rodu) jsou obytná budova nebo budovy pro vojenský personál. V běžné mluvě se často používá v prvním pádě tvar v pomnožném čísle středního rodu a ostatní pády v pomnožném čísle ženského rodu, aktuální slovníky preferují ženský rod s koncovkou -y i v prvním pádě.Budovy kasáren mají většinou stejnou pravidelnou strukturu. Do kasáren se obvykle umisťuje personál k výkonu služby nebo pro výcvik. Kasárny často tvoří rozsáhlé oplocené a střežené komplexy obytných budov, skladišť a výcvikových prostor.
Vojáci buď obývají společné prostory, případně mají k dispozici samostatné pokoje, ty jsou určeny zpravidla pouze pro vyšší hodnosti.
V současnosti jsou mnohé bývalé kasárny v České republice přestavovány na obytné domy.
