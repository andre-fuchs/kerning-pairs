Vlast (starším označením otčina) je země narození, ke které cítíme sympatie a chováme ji v jisté úctě. Latinské slovo patria (otčina) dalo vzniknout slovu patriot a patriotismus, které zdůrazňuje lásku ke své zemi až po její vynášení nad jiné, což je znakem nacionalistických radikálů. Německé Vaterland, které hojně používal nacismus, se tak stalo synonymem extrémní úcty.
Jiné verze jsou domovina či matčina (ženský rod) - například „Matka Rus“ či metropole („mateřské město“). Na Slovensku ale i dedovizeň či babovizeň, jako dědictví po prarodičích.
