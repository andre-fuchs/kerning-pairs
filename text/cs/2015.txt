5. ledna – Bylo zjištěno, že prezidentský kancléř Vratislav Mynář koupil vilu ve Strašnicích za 5,5 miliónu korun, přičemž původně stála 8,25 milionu korun. Tento fakt vyvolal určité kontroverze. Mynář se hájí tím, že objekt je v havarijním stavu.
27. ledna – Projevem prezidenta Miloše Zemana u příležitosti 70. výročí osvobození koncentračního tábora v Osvětimi začala kauza Hitler je gentleman.
10. února – 10 poslanců z hnutí Úsvit přímé demokracie se rozhodlo založit novou politickou stranu. Okamura, který byl proti, toto jednání označil za puč.
24. únor – V restauraci v Uherském Brodě zastřelil ozbrojený Zdeněk Kovář osm osob a jednu z nich těžce zranil. Muž po masakru spáchal sebevraždu.
13. března – dvě české turistky, které byly před dvěma lety uneseny neznámými ozbrojenci na Středním východě, se vrátily do České republiky.
28. března – V 11. ročníku soutěže Česká Miss 2015 zvítězila Nikol Švantnerová.
29. března – 1. dubna – V rámci Operace Dragoon Ride projelo územím České republiky 115 vozidel a asi 500 vojáků armády USA
6. dubna – Na lince A pražského metra byly slavnostně otevřeny stanice Bořislavka, Nádraží Veleslavín, Petřiny a Nemocnice Motol.
1.–17. května – v Praze a Ostravě proběhlo 79. mistrovství světa v ledním hokeji
22. června – U přehrady Desná v Jizerských horách byla otevřena znovuvybudovaná turistická chata Krömerova bouda.
22. července – Ve Studénce došlo na blízkém přejezdu k železniční nehodě. Na železničním přejezdu se zde srazil vlak SC 512 Pendolino jedoucí na trase Bohumín – Františkovy Lázně s kamionem naloženými plechy, který uvízl mezi spuštěnými závorami. Zemřeli 3 cestující a 17 dalších bylo zraněno.
13. a 14. září – Českem projela hlavní část konvoje americké armády Danube Ride z bavorské základny ve Vilsecku na cvičení NATO Brave Warrior 2015.
19. září – Po osmi letech výstavby byl dán do provozu tunelový komplex Blanka v Praze
Generální shromáždění Organizace spojených národů vyhlásilo rok 2015 Mezinárodním rokem půdy.
3. ledna – Islámští radikálové popravili dalšího zajatce, tentokrát se jím stal jordánský pilot Maáz Kasásba.
7. ledna – Při útoku na redakci francouzského satirického týdeníku Charlie Hebdo bylo v Paříži zastřeleno 10 novinářů a dva policisté.
V Paříži došlo k dalšímu útoku, tentokrát židovském obchodě, kde ozbrojený muž zastřelil čtyři rukojmí. Večer byl zastřelen i on sám.
Dva pachatelé útoku na redakci týdeníku Charlie Hebdo byli zastřeleni u města Dammartin-en-Goële.
11. ledna – Pochod v Paříži uctil památku 17 obětí teroristických útoků. Akce se zúčastnilo 1,5 milionu lidí, mezi nimi také řada zahraničních politiků včetně českého premiéra Bohuslava Sobotky.
22. ledna – Po měsících nepokojů na svou funkci rezignoval jemenský prezident Abd Rabú Mansúr Hádí
24. ledna – Islámští radikálové popravili dalšího zajatce, tentokrát se jím stal japonský zaměstnanec soukromé bezpečnostní společnosti Haruna Jukawa.
25. ledna – V Řecku proběhly předčasné parlamentní volby, které vyhrála Koalice radikální levice známá také jako SYRIZA.
31. ledna – Islámští radikálové popravili dalšího zajatce, stal se jím opět japonský novinář Kendži Goto.
7. února – Referendum na Slovensku o výlučnosti manželství muže a ženy, adopci dětí osobami stejného pohlaví a ochraně děti před sexuální výchovou ve škole.
18. března – Islámští radikálové zastřelili v Tuniském muzeu Bardo 23 turistů, zemřeli i 2 útočníci.
20. března – Úplné zatmění Slunce viditelné ze severního Atlantiku, v Česku jako částečné (max. 76%)
24. března – Letoun Airbus A320 letící z Barcelony do Düsseldorfu se zřítil poblíž obce Barcelonnette ve francouzských Alpách. Na palubě letounu bylo 150 lidí, nikdo nepřežil.
25. dubna – Nepál zasáhlo ničivé zemětřesení, které si vyžádalo 8 632 obětí. Mrtvé hlásí také Indie, Bangladéš a Tibet.
1. června – Na čínské řece Jang-c’-ťiang při potopení lodi Tung-fang č’-sing zahynulo kolem 400 osob.
7. a 8. června – 41. summit G8 v Německu na bavorském zámku Elmau u města Garmisch
15. června – V Evropském parlamentu vznikla euroskeptická frakce Evropa národů a svobody
Maďarská vláda rozhodla o zahájení výstavby 175 km dlouhého plotu na maďarsko-srbské hranici proti nelegálním migrantům.
Při teroristických útocích v tuniské Súse a v mešitě v Kuvajtu zahynulo 67 lidí.
30. června – Při havárii letadla Lockheed C-130 Hercules zahynulo v indonéském Medanu 143 lidí.
14. července – Sonda New Horizons se dostala do blízkosti Pluta a jeho měsíců. Tuto oblast bude zkoumat po dobu 6 měsíců.
20. července – Kuba a Spojené státy americké navázaly po 54 letech diplomatické styky.
5. srpna – Na břehu francouzského ostrova Réunion v Indickém oceánu byla nalezena část malajsijského letadla, které v březnu 2014 zmizelo během letu do Pekingu.
12. srpna – Organizace Sinajská provincie, která se hlásí k Islámskému státu, oznámila zabití uneseného chorvatského topografa Tomislava Salopka.
14. září – Poprvé byly zaznamenány gravitační vlny (objev byl oznámen v únoru 2016)
Automobilka Volkswagen byla obviněna z podvodu při měření emisí u svých automobilů.
24. září – Po vypuknutí paniky během pouti do Mekky zahynulo v oblasti Miná přes 2 000 poutníků.
30. září – Rusko se skrze letecké údery aktivně zapojilo do Syrské občanské války po boku vládních sil prezidenta Asada.
25. října – V polských parlamentních volbách zvítězila strana Právo a spravedlnost se ziskem 37,6 % hlasů.
26. října – Při zemětřesení o síle 7,5 stupňů Richterovy stupnice zahynulo v Pákistánu a Afghánistánu 398 lidí.
31. října – Na Sinajském poloostrově po zřícení ruského letadla zahynulo všech 224 lidí na palubě.
7. listopadu – V Singapuru se poprvé od roku 1949 sešel čínský prezident (Si Ťin-pching) a prezident Čínské republiky (Ma Ying-jeou).
13. listopadu – Během série teroristických útoků v Paříži zahynulo 129 lidí a přes 300 dalších bylo zraněno.
24. listopadu – Turecké protivzdušné síly sestřelily u hranic se Sýrií ruský bombardér Su-24.
13. prosince – Do plného provozu bude uvedeno nové hlavní nádraží ve Vídni – Wien Hauptbahnhof.
Měl by být uveden do provozu fúzní reaktor ITER poblíž francouzského města Cadarache.
Bude dokončena stavba lodi USS Gerald R. Ford pro americké námořnictvo, což je první loď třídy Supercarrier.
Keňa, Uganda, Tanzanie, Rwanda a Burundi se hodlají spojit do Východoafrické federace.
V červenci má být podle plánování projektu Mars One ukončen výběrový proces kolonizátorů Marsu.
15. ledna – Ludmila Brožová-Polednová, komunistická prokurátorka (* 20. prosince 1921)
3. února – Hana Drábková, psycholožka, zakladatelka české Mensy (* 19. května 1924)
4. února – Pavel Jurkovič, hudebník, zpěvák, skladatel a popularizátor lidových písní (* 18. srpna 1933)
Petr Vavroušek, lingvista, indolog, chetitolog a indoevropeista (* 14. června 1949)
Josef Krofta, režisér loutkového divadla a vysokoškolský student (* 30. března 1943)
20. dubna – Václav Rabas, varhaník, publicista, hudební pedagog a politik (* 14. srpna 1933)
29. dubna – Jiří Pelikán, spoluzakladatel Evropského hnutí fair play (* 4. června 1932)
17. května – Simeona Hošková, historička umění, kurátorka, redaktorka a překladatelka (* 13. března 1945)
1. července – Miloslava Misáková, sportovní gymnastka, zlato na OH 1948 (* 25. února 1922)
11. července – Ota Petřina, kytarista, skladatel, textař, zpěvák a kapelník (* 4. června 1949)
26. července – Ladislav Kantor, politik, zpěvák, hudebník (* 25. listopadu 1945)
28. červenec – Josef Vlček, moravský katolický aktivista, politický vězeň a vydavatel (* 6. června 1920)
2. srpna – Pavel Vantuch, televizní režisér (Hledání ztraceného času) (* 22. ledna 1942)
4. srpna – Jaroslav Tomsa, kaskadér, zakladatel první české kaskadérské agentury (* 19. února 1930)
Jiří Louda, heraldik, autor současného českého státního znaku (* 3. října 1920)
Alexander Tolčinský, moderátor, redaktor a zahraniční zpravodaj Českého rozhlasu (* 2. srpna 1969)
Vladimír Branislav, scenárista, dramaturg, reportér a režisér (* 3. května 1935)
30. října – Věra Šťovíčková-Heroldová, rozhlasová novinářka a překladatelka (* 3. listopadu 1930)
10. listopadu – Hana Fousková, spisovatelka, básnířka a výtvarnice (* 5. května 1947)
25. listopadu – Inez Tuschnerová, textilní výtvarnice a malířka (* 6. května 1932)
Stéphane Charbonnier, známý jako Charb, francouzský karikaturista (* 21. srpna 1967)
Bernard Maris, francouzský ekonom, spisovatel, novinář a pedagog (* 23. září 1946)
15. ledna – Kim Fowley, americký hudební producent a skladatel (* 21. července 1939)
17. ledna – Fátin Hamámaová, egyptská filmová producentka a herečka (* 27. května 1931)
19. ledna – Karl H. Pribram, americký neurochirurg a myslitel (* 25. února 1919)
27. ledna – Charles Hard Townes, americký fyzik, Nobelova cena za fyziku 1964 (* 28. července 1915)
28. ledna – Yves Chauvin, francouzský chemik, Nobelova cena za chemii 2005 (* 10. října 1930)
Martin Ťapák, slovenský režisér, herec, tanečník a choreograf (* 13. října 1926)
10. února – Karl Josef Becker, německý římskokatolický kněz, kardinál (* 18. dubna 1928)
13. února – John McCabe, anglický hudební skladatel a klavírista (* 21. dubna 1939)
Alexej Alexandrovič Gubarev, sovětský vojenský letec a kosmonaut (* 29. března 1931)
25. února – Harve Bennett, americký televizní a filmový producent a scenárista (* 17. srpna 1930)
Fritz J. Raddatz, německý spisovatel, novinář a literární kritik (* 3. září 1931)
Leonard Nimoy, americký herec, filmový režisér, básník a fotograf (* 26. března 1931)
4. března – Dušan Bilandžić, chorvatský právník, politik a historik (* 20. května 1924)
6. března – Osi Rhys Osmond, velšský malíř a televizní a rozhlasový moderátor (* ? 1943)
Sam Simon, americký televizní producent a scenárista a spolutvůrce animovaného seriálu Simpsonovi (* 6. června 1955)
11. března – Harri Pritchard Jones, velšský spisovatel, kritik a psychiatr (* 10. března 1933)
Daevid Allen, australský básník, skladatel, kytarista, zpěvák (* 13. ledna 1938)
20. března – Malcolm Fraser, ministerský předseda Austrálie (* 21. května 1930)
26. března – Tomas Tranströmer, švédský spisovatel, překladatel a psycholog, Nobelova cena 2011 (* 15. dubna 1931)
27. března – Martin Porubjak, slovenský dramaturg, dramatik, scenárista, překladatel, divadelní a filmový režisér, politik (* 18. května 1944)
30. března – Robert Z'Dar, americký herec a filmový producent (* 3. června 1950)
2. dubna – Manoel de Oliveira, portugalský filmový režisér (* 11. prosince 1908)
7. dubna – Kardam Bulharský, syn bývalého bulharského cara Simeona II. (* 2. prosince 1962)
9. dubna – Nina Companeezová, francouzská scenáristka a režisérka (* 26. srpna 1937)
1. května – Grace Lee Whitneyová, americká herečka a zpěvačka (* 1. dubna 1930)
2. května – Maja Plisecká, ruská tanečnice a choreografka (* 20. listopadu 1925)
14. května – B. B. King, americký bluesový kytarista, zpěvák a skladatel (* 16. září 1925)
Henry Carr, americký sprinter, dvojnásobný olympijský vítěz (* 27. listopadu 1942)
2. června – Irwin Rose, americký biolog, Nobelova cena za chemii 2004 (* 16. července 1926)
9. června – Fred Anton Maier, norský rychlobruslař, olympijský vítěz (* 15. prosince 1938)
Wolfgang Jeschke, německý spisovatel a vydavatel literatury sci-fi (* 19. listopadu 1936)
11. června – Ornette Coleman, americký jazzový saxofonista a skladatel (* 9. března 1930)
20. června – Esther Brandová, jihoafrická olympijská vítězka ve skoku do výšky (* 29. září 1922)
27. června – Boris Šilkov, sovětský rychlobruslař, olympijský vítěz (* 28. června 1927)
1. července – Nicholas Winton, britský makléř a záchrance 669 dětí (* 19. května 1909)
5. července – Jóičiró Nambu, americký fyzik, Nobelova cena za fyziku 2008 (* 18. ledna 1921)
6. července – Jerry Weintraub, americký filmový a televizní producent (* 26. září 1937)
19. července – Galina Prozumenščikovová, plavkyně, reprezentantka Sovětského svazu, pět olympijských medailí (* 26. listopadu 1948)
22. července – Eddie Hardin, anglický zpěvák a hráč na klávesové nástroje (* 19. února 1949)
23. července – William Wakefield Baum, americký kardinál (* 21. listopadu 1926)
24. července – Ingrid Sischy, jihoafrická spisovatelka a novinářka (* 2. března 1952)
27. července – Abdul Kalám, atomový vědec a bývalý prezident Indie (* 15. října 1931)
2. srpna – Ken Jones, velšský buddhistický aktivista, filozof a básník (* 18. května 1930)
13. srpna – Arnon Gafni, izraelský ekonom, guvernér centrální banky (* 14. července 1932)
14. srpna – Bob Johnston, americký hudební producent a hudebník (* 14. května 1932)
László Paskai, maďarský emeritní biskup Arcidiecéze ostřihomsko-budapešťské (* 8. května 1927)
Chálid Asaad, syrský archeolog a správce památek města Palmýry (* 1932 nebo 1934)
17. září – David Willcocks, britský sbormistr, dirigent, varhaník a skladatel (* 30. prosince 1919)
29. září – Phil Woods, americký jazzový saxofonista, klarinetista a skladatel (* 2. listopadu 1931)
12. října – Duncan Druce, britský houslista, hudební skladatel a muzikolog (* 23. května1939)
4. listopadu – René Girard, francouzský historik a filozof (* 25. prosince 1923)
Ian Murdock, německý programátor, zakladatel projektu linuxové distribuce Debian (* 28. dubna 1973)
2. ledna – československá televize začala pravidelně vysílat Večerníček (50 let)
15.–17. června – rozsáhlé povodně na Slovensku, při kterých bylo evakuováno přes 53 tisíc osob a zničeno okolo 4 tisíc domů (50 let)
27. září – Václav Laurin, český technik, spoluzakladatel firmy Laurin & Klement (150 let)
29. října – Ľudovít Štúr, slovenský politik, jazykovědec a spisovatel (200 let)
2. ledna – Armand Peugeot, francouzský podnikatel, zakladatel firmy Peugeot (100 let)
15. března – Herbert Masaryk, český malíř, syn prezidenta Tomáše Garrigue Masaryka (100 let)
Itálie – prezident Giorgio Napolitano (od 2006 do 14. ledna), Sergio Mattarella (od 3. února)
Polsko – prezident Bronisław Komorowski (od 2010 do 6. srpna, Andrzej Duda od 6. srpna)
