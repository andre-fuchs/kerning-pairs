Kazatelna je vyvýšené místo, architektonický útvar či nábytek v kostele, odkud kněz přednáší kázání.
Základem je otevřená skříň či ohrádka ve tvaru čtyřboké, pětiboké nebo válcové architektury. Její vnější stěny bývají zdobeny  biblickými emblémy (např. znamení čtyř evangelistů nebo tří křesťanských ctností)
Podstavec či noha - může mít uměleckou dekorativní podobu, například ve tvaru sochy Mojžíše
Kazatelny se v kostele stavěly od pozdního středověku, a to na severní straně, v místě s výbornou akustikou, aby bylo kněze co nejlépe slyšet po celém prostoru kostela. V době husitské, když se kostelů zmocnila reformovaná církev, začali katolíci stavět kamenné kazatelny na vnější straně kostela, například dosud zachovaná kazatelna Jana Kapistrána v Brně.
Hojně byly využívány od 16. století. V době reformace se římsko-katolická církev snažila o posílení katolického povědomí lidí a protestantská naopak o získání co nejvíce původně katolických věřících do svého středu. Nejhonosnější kazatelny pocházejí ze 17.-18. století a jsou provedeny v barokním slohu, bývají mramorové, štukové nebo řezané ze dřeva, štafírované a zlacené, obložené sochami.
Po liturgické reformě Druhého vatikánského koncilu (1962–65) se kazatelna v katolických kostelích již obvykle přestala používat, někde byla úplně odstraněna. Homilii kněz přednáší od ambony, což bylo umožněno pokrokem ozvučovací techniky. Kněz tak už není „nad“ lidmi, ale s nimi ve stejné rovině. V nových kostelích se kazatelny již nestaví a ve starých katolických chrámech se již většinou neužívají, v některých protestantských ano.
Posvátná kazatelna byl římsko-katolický časopis, který od roku 1864 v Praze na Vyšehradě vydával Beneš Metoděj Kulda
