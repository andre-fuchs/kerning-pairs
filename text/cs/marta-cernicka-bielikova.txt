Marta Černická, provdaná Bieliková (19. května 1920, Hodruša (Horné Hámre) – 7. února 2002, Bratislava) byla slovenská herečka. Manželka Paľa Bielika.
V roce 1940 absolvovala studium herectví na Hudební a dramatické akademii v Bratislavě. V letech 1939–1946 byla členkou Činohry Slovenského národního divadla. Do svého odchodu do důchodu v roce 1979 působila v činoherním souboru Nové scény v Bratislavě. V roce 1969 dostala titul zasloužilá umělkyně.
