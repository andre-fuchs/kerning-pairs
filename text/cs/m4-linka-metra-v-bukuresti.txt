Výstavba první části čtvrté linky bukurešťského metra probíhala koncem 20. století a v roce 2000 byl otevřen první úsek. První dvě stanice (mezi hlavním nádražím a nádražím Basarab) kopírují linku M1. V roce 2011 byla linka rozšířena o další dvě stanice. Na dalším prodloužení o 2 stanice se pracovalo od roku 2013. V roce 2015 byly dokončeny tunelovací práce. 2. října 2016 proběhl v nových stanicích den otevřených dveří a do provozu byly uvedeny 31. března 2017.
