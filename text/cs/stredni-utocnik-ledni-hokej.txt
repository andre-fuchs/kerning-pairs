Střední útočník je vedoucí útočné řady, hráč s vysokým požadavkem herní inteligence, pro svou aktivitu, nebojácnost a obětavost má být příkladem pro ostatní. Vyšší hmotnostní a výškové parametry jsou pro středního útočníka výhodné, ale nemusí být rozhodující. Důležitější než bruslařská rychlost je bruslařská obratnost. Je organizátorem obrany mužstva. Často zakládá protiútok z obranného pásma, musí umět vtipně a s přehledem přihrát, a to tak, aby křídelní útočník mohl v plné rychlosti vniknout do útočného pásma. Častým úkolem středního útočníka je získat kotouč při vhazování a tím určit iniciativu mužstva. Jeho úkoly v obranné fázi jsou blíže určeny kombinovanou obranou a zónovým presinkem.
