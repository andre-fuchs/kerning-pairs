1987 (MCMLXXXVII) byl rok, který dle gregoriánského kalendáře započal čtvrtkem.
4. ledna – V Československé televizi byl odvysílán první díl známého magazínu pro kutily Receptář nejen na neděli, který moderoval Přemek Podlaha. Vzhledem k masové oblibě chataření a chalupaření v době normalizace v kombinaci s chronickým nedostatkem potřebného vybavení pro kutily získal pořad již od svého počátku značnou popularitu.
Počátek února zahájena výstavba provozních objektů budoucí jaderné elektrárny Temelín
20. března – Předseda vlády České socialistické republiky a místopředseda vlády Československé socialistické republiky Josef Korčák požádal ze „zdravotních důvodů“ o uvolnění z obou funkcí. Prezident Gustáv Husák žádosti vyhověl. Na jeho místo byl na návrh ÚV KSČ jmenován Ladislav Adamec.
1. dubna – Byl zahájen zkušební provoz letecké záchranné služby v Československu, a to pro území Středočeského kraje prostřednictvím vrtulníku Kryštof 01. Zpočátku byla služba provozována Leteckou správou Federálního ministerstva vnitra. Od 1. července zahájila provoz letecká záchranná služba také ve Středoslovenském a Východoslovenském kraji za pomoci vrtulníků letecké společnosti Slov-Air. Zahájení provozu předcházela přípravná opatření – vybudování heliportů v objektech nemocnic (zpočátku Praha – FTN Krč, FN na Bulovce a KÚNZ Banská Bystrica), zajištění speciálního zdravotnického zařízení, vyškolení personálu a celková koordinace organizace systému. Zkušební provoz ve Středočeském kraji byl financován Českou státní pojišťovnou, na Slovensku pak Zdravotnou správou Stredoslovenského KNV a Slovenskou štátnou poisťovňou.
9.–11. dubna – Československo navštívil za značného zájmu veřejnosti generální tajemník ÚV KSSS Michail Sergejevič Gorbačov. V souvislosti s návštěvou byla v československé společnosti patrná naděje v uvolnění režimu a ve vyšší uplatňování zásad Přestavby. K žádným výraznějším politickým změnám však nedošlo – nejvyšší sovětský představitel setrval v podpoře vládnoucího křídla KSČ, nedošlo ani k žádnému obratu v hodnocení událostí roku 1968.
4. května – Na sjezdu československých dramatických umělců vystoupil s relativně ostrým projevem k tématu Přestavby významný český herec Miloš Kopecký. Poukázal zejména na značný formalizmus v přístupu k proklamovaným společenským změnám. Hovořil o minimální obměně vedoucích politických pracovníků, pro něž byly jakékoliv výraznější změny nemyslitelné. Proto narážel na „umění včas odejít“, což bylo mířeno zejména vůči nejzkompromitovanějším představitelům režimu, jakými byli např. Vasil Biľak nebo Jan Fojtík. V projevu vznesl požadavek na zvýšení mravní a duchovní úrovně společnosti s důrazem na lidská práva, svobodu a toleranci.
18. července – Na nově vybudovaném Masarykově okruhu v Brně se uskutečnil první motocyklový závod.
22. července – V Bruselu byla zahájena jednání mezi představiteli Československé socialistické republiky a Evropského hospodářského společenství v otázkách vzájemné obchodní výměny. Cílem bylo rozšíření vývozu tradičních českých výrobků, jakými jsou např. porcelán, sklo nebo obuv, do států EHS.
13. září – Na zámku v Lánech uspořádali členové Charty 77 pietní akt k 50. výročí úmrtí Tomáše Garrigua Masaryka.
Na Mezinárodním strojírenském veletrhu v Brně byl představen nový model automobilu vyráběný národním podnikem AZNP Mladá Boleslav – Škoda Favorit, který byl vyvinut ve spolupráci s italským studiem Bertone v Turíně. Vůz znamenal oproti doposud vyráběným modelům Škoda 120 značný pokrok – byla zmodernizována palubní deska, využito bylo podstatně atraktivnějšího designu. Nejvýraznější změnou bylo přesunutí motoru a poháněné nápravy do přední části vozu. Okamžitě po uvedení vozu na trh v roce 1988 se stal Favorit výrazně nedostatkovým zbožím.
V amfiteátru v Plzni na Lochotíně se uskutečnil Mírový koncert uspořádaný na počest zavražděného švédského premiéra Olofa Palmeho. Na koncertě vystoupila velmi pestrá směsice hudebních umělců – na jedné straně například západoněmecká punková skupina Die Toten Hosen, nebo československá rocková skupina Stromboli, na druhé straně pak představitelé československého středního proudu – např. Dalibor Janda, nebo Michal David se skupinou Kroky Františka Janečka. Fanoušci „tvrdších“ druhů muziky vyprovokovaní exhibicí německých Toten Hosen poté s nelibostí „přivítali“ zpěváka Michala Davida, který zpíval hity z nového filmu Discopříběh, začali po něm házet kelímky od piva a štěrk a vypískali ho. Na základě těchto výtržností byl program koncertu pozměněn – další západoněmecká skupina podobného ražení již nevystoupila, výtržníci byli z koncertu vyvedeni a členové Toten Hosen byli vyhoštěni z Československa.
18. září – Představitelé opozičního hnutí Československá demokratická iniciativa zaslali jménem padesáti československých občanů poslancům Federálního shromáždění ČSSR dopis vyzývající k zahájení demokratizace politických i veřejných poměrů. Požadovali zrušení všeobecně uplatňovaných kádrových zásad řízení, odstranění cenzury a dezinterpretace „nepohodlných“ historických skutečností, zlepšení životního prostředí a propuštění politických vězňů.
12. listopadu – Na železničním přejezdu mezi stanicemi Nová Stráž a Zlatná na Ostrove v okr. Komárno došlo ke střetu čtyřvozového motorového osobního vlaku s nákladním vozem zn. Avia převážejícím potraviny. Vlaková souprava po nárazu vykolejila, přičemž se jeden z vagonů převrátil na bok do přilehlého močálu a rozdrtil 7 v něm cestujících lidí. Celkem si neštěstí vyžádalo 9 obětí.
3. prosince – Na zasedání vlády ČSSR byl schválen návrh zákona o sociálním zabezpečení. Provedené úpravy spočívaly v diferencovaném zvýšení všech důchodů s prohloubením principu zásluhovosti při vyměřování důchodů nových. Cílem opatření bylo posílení vlivu zásluh z doby pracovní aktivity na výši důchodu u pracujících se středními a vyššími výdělky. Vláda však zároveň podmínila přijetí tohoto opatření plněním plánovaného růstu národního důchodu a produktivity práce. Zákon vstoupil v platnost 1. října 1988.
8. prosince – Při příležitosti 7. výročí zastřelení Johna Lennona se na Velkopřevorském náměstí v Praze na Kampě sešlo vzpomínkové shromáždění asi pěti set mladých lidí. Účastníci zároveň vzpomněli památky Jana Palacha a Jana Zajíce. Shromáždění se konalo u zdi, na níž neznámý umělec již po Lennonově smrti v roce 1980 ztvárnil jeho portrét, a která se od té doby stala místem setkání svobodně smýšlejících Lennonových příznivců. Na místě pravidelně zasahovaly orgány Státní bezpečnosti. Před konáním shromáždění v roce 1987 zde byla instalována kamera. Setkání bylo následovně rozehnáno příslušníky bezpečnosti. Někteří účastníci byli zadrženi.
10. prosince – Na den lidských práv se na Staroměstském náměstí uskutečnila demonstrace asi dvou tisíc občanů na podporu opoziční iniciativy Charta 77. Celá akce probíhala pod dohledem několika set příslušníků Veřejné i Státní tajné bezpečnosti. Značné množství účastníků demonstrace bylo následovně vyslýcháno.
17.–18. prosince – Na sedmém zasedání ÚV KSČ došlo k velmi výrazné kádrové obměně ve vedení strany. Na funkci generálního tajemníka ÚV KSČ rezignoval Gustáv Husák a do čela strany byl na jeho návrh jednomyslně zvolen Miloš Jakeš. Gustáv Husák však nadále zůstal prezidentem ČSSR.
26. prosince 1986 – 4. ledna 1987 – Mistrovství světa juniorů v ledním hokeji v Piešťanech.
4. ledna – Hokejisté Kanady a Sovětského svazu byli vyloučeni z juniorského mistrovství světa v Piešťanech kvůli hromadné rvačce rozpoutané během jejich vzájemného zápasu.
17. března – Americká fregata USS Stark (FFG 31) omylem zasažena dvěma protilodními raketami AM-39 Exocet odpálenými iráckou Mirage F-1
25. března – Papež Jan Pavel II. vydal encykliku Redemptoris Mater o blahoslavené Panně Marii v životě katolické církve.
16. září – byl přijat Montrealský protokol o látkách poškozujících ozónovou vrstvu Země
18. listopadu – Při požáru ve stanici King's Cross londýnského metra zemřelo 31 lidi.
29. listopadu – Při teroristickém útoku na jihokorejské letadlo Boeing 707 na lince z Bagdádu do Soulu zahynulo všech 115 lidí na palubě.
09. dubna – Jesse McCartney, americký zpěvák a herec17. dubna – Cornelius Van Til, nizozemský filozof a teolog (* 3. května 1895)
03. července – Sebastian Vettel, německý pilot Formule 1 (trojnásobný mistr světa)
6. března – Alois Moravec, český malíř, grafik, ilustrátor a pedagog (* 5. ledna 1899)
23. března – Vladimír Škacha, voják a příslušník výsadku Silver B (* 17. května 1920)
Stanislav Lusk, reprezentant ve veslování, olympijský vítěz (* 12. listopadu 1931)
Karel Plicka, folklorista, hudebník, scenárista, režisér, kameraman a fotograf (* 14. října 1894)
10. května – Miroslav Venhoda, hudební skladatel a teoretik, dirigent (* 14. srpna 1915)
19. května – Miroslav Berka, klávesista a klavírista skupiny Olympic (* 22. října 1944)
21. května – Marie Větrovská, sportovní gymnastka, stříbrná medaile na LOH 1936 (* 26. června 1912)
12. června – Tomáš Švihovec, československý hokejový reprezentant (* 14. ledna 1900)
27. června – František Šafránek, československý fotbalový reprezentant (* 2. ledna 1931)
Josef Novák, malíř, grafik, ilustrátor, karikaturista, pedagog, fotograf (* 7. listopadu 1902)
6. srpna – Josef Hrabák, literární historik, teoretik a kritik (* 3. prosince 1912)
7. srpna – Bohumil Sekla, zakladatel české lékařské genetiky (* 16. května 1901)
11. srpna – Josef Šindelář, československý legionář a amatérský botanik Kladenska (* 28. února 1894)
30. srpna – Ivan Otto Mikšovič, český skaut, novinář a spisovatel (* 2. října 1909)
2. září – Stanislav Vrbík, varhaník, hudební skladatel, spisovatel, básník a pedagog (* 8. června 1907)
10. října – Jaroslav Bouček, československý fotbalový reprezentant (* 13. listopadu 1912)
12. října – Bóra Kříž, český jazzový hudebník, multiinstrumentalista (* 6. července 1926)
24. listopadu – Bohumír Lifka, knihovník, bibliofil, heraldik a archivář (* 24. března 1900)
30. listopadu – Josef Vrana, biskup a apoštolský administrátor olomoucké arcidiecéze (* 17. října 1905)
15. ledna – Mark Mitin, sovětský marxisticko-leninský filosof (* 5. července 1901)
30. ledna – Roy Adzak, britský malíř, sochař, rytec a fotograf (* 14. února 1927)
14. února – Dmitrij Kabalevskij, ruský hudební skladatel, klavírista, hudební teoretik a pedagog (* 30. prosince 1904)
15. února – Andrej Sergejevič Někrasov, sovětský spisovatel (* 22. června 1907)
22. února – Andy Warhol americký malíř, grafik a filmový tvůrce (* 6. srpna 1928)
19. března – Louis de Broglie, francouzský kvantový fyzik, nositel Nobelovy ceny (1929) (* 15. srpna 1892)
22. března – Joan Shawlee, americká filmová a televizní herečka (* 5. března 1926)
23. března – Július Tatár, slovenský filatelista, fotograf a amatérský entomolog (* 4. dubna 1898)
4. května – Paul Butterfield, americký bluesový zpěvák a hráč foukací harmoniku (* 17. prosince 1942)
6. května – Karel Plicka, slovenský a český výtvarník, fotograf, filmový režisér a kameraman (* 1894)
12. května – Victor Feldman, britský jazzový klavírista a bubeník (* 7. dubna 1934)
13. května – Richard Ellmann, americký literární kritik a historik (* 15. března 1918)
19. května – James Tiptree mladší, pseudonym americké spisovatelky (* 24. srpna 1915)
26. května – Jerucham Zeisel, izraelský politik a starosta města Haifa (* ? 1909)
27. května – John Howard Northrop, americký biochemik, Nobelova cena za chemii 1946 (* 5. července 1891)
Andrés Segovia, španělský klasický kytarista a hudební pedagog. (* 21. února 1893)
5. června – Natan Rapaport, americký sochař původem z Polska (* 7. listopadu 1911)
8. června – Gary Driscoll, americký Rhythm and bluesový a rockový bubeník (* 18. dubna 1946)
13. června – Geraldine Page, americká divadelní a filmová herečka (* 22. listopadu 1924)
16. června – John Mikaelsson, švédský olympijský vítěz v chůzi na 10 kilometrů (* 6. prosince 1913)
22. června – Fred Astaire, americký zpěvák, herec, choreograf a tanečník (* 10. května 1899)
1. července – Snakefinger, britský hudebník a multiinstrumentalista (* 17. června 1949)
7. července – Tibor Frešo, slovenský operní dirigent a hudební skladatel (* 1918)
20. července – Dmitrij Danilovič Leljušenko, sovětský vojevůdce (* 2. listopadu 1901)
1. srpna – Pola Negri, americká herečka polského a slovenského původu (* 3. ledna 1897)
23. srpna – Didier Pironi, francouzský automobilový závodník (* 26. března 1952)
26. srpna – Georg Wittig, německý chemik, Nobelova cena za chemii 1979 (* 16. června 1897)
28. srpna – John Huston, americký filmový režisér, scenárista a herec (* 5. srpna 1906)
1. září – Gerhard Fieseler, německý stíhací pilot, konstruktér a výrobce letadel (* 15. dubna 1896)
5. září – Wolfgang Fortner, německý hudební skladatel a pedagog (* 12. října 1907)
11. září – Peter Tosh, jamajský zpěvák, skladatel, kytarista (* 19. října 1944)
Aba Kovner, izraelský básník, spisovatel a partyzánský vůdce (* 14. března 1918)
Boris Pantělejmonovič Mirošničenko, sovětský diplomat a ekonom (* 30. května 1911)
Herbert Tichy, rakouský spisovatel, geolog, novinář a horolezec (* 1. června 1912)
Ethel Catherwoodová, kanadská olympijská vítězka ve skoku do výšky 1928 (* 28. dubna 1908)
9. října – William Parry Murphy, americký lékař, Nobelova cena za fyziologii a medicínu 1934 (* 6. února 1892)
Antonín Rakousko-Toskánský, rakouský arcivévoda a princ toskánský (* 20. března 1901)
30. října – Joseph Campbell, americký srovnávací religionista (* 26. března 1904)
5. listopadu – Elimelech Rimalt, ministr komunikací Izraele (* 1. listopadu 1907)
15. listopadu – Ernő Goldfinger, architekt maďarského původu (* 11. listopadu 1902)
18. listopadu – Jacques Anquetil, legendární francouzský cyklista (* 8. ledna 1934)
21. listopadu – Georgij Jefimovič Peredělskij, sovětský maršál (* 7. dubna 1913)
22. listopadu – Plácido Domingo Ferrer, španělský operetní zpěvák-baryton (* 8. března 1907)
23. listopadu – Daniel Okáli, slovenský literární kritik, publicista a politik (* 9. března 1903)
Luis Federico Leloir, argentinský lékař a biochemik, Nobelova cena za chemii 1970 (* 6. září 1906)
14. prosince – Květoslava Viestová, slovenská protifašistická bojovnice (* 6. listopadu 1899)
15. prosince – Ivo Lapenna, chorvatský profesor mezinárodního práva a dějin diplomacie a esperantista (* 5. listopadu 1909)
Bernard Jan Alfrink, kardinál, arcibiskup Utrechtu a nizozemský primas (* 5. července 1900)
