Sumatra je s rozlohou 443 066 km² šestým největším ostrovem světa. Nachází se v západní části souostroví Velké Sundy a je součástí Indonésie.
Nejdelší osa ostrova směřuje přibližně severozápadně a uprostřed ostrova protíná rovník. Vnitrozemí ostrova je rozděleno na dvě části: hornaté území na západě a bažinatá nížina na východě. Značná část Sumatry je pokryta deštným pralesem. Nejvyšším vrcholem Sumatry je hora Kerinci vysoká 3805 m.
Na ostrově žije asi 45 milionů obyvatel. Převážná část osídlení je soustředěna na severu a na západě v oblasti centrální vysočiny. Největšími sídly jsou města Medan (3,4 milionu obyvatel), Palembang (1,27 milionu obyvatel) a Padang (0,96 milionu obyvatel).
https://web.archive.org/web/20051121181930/http://indahnesia.com/indonesia.php?code=SUBHIS: nabízí stručnou historii regionu Minangkabau (Západní Sumatra)