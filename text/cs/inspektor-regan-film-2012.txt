Inspektor Regan (v anglickém originále The Sweeney) je britský akční kriminální film z roku 2012, volně navazující na stejnojmenný televizní seriál ze 70. let 20. století. Jde o snímek režiséra Nicka Lovea, autora syrových dramat jako Hooligans, Psanec či Chuligán. Scénář naspal společně s Johnem Hodgem na základě postav vytvořených Ianem Kennedym Martinem. Ray Winstone představuje nerudného Jacka Regana, šéfa přepadového oddílu londýnské policie se svéráznými metodami.
