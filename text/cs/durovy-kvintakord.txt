Jedná se o trojzvuk, který sestává ze základního tónu, velké tercie a čisté kvinty. V čistém ladění je tvořen tóny s poměrem frekvencí 4:5:6. Značí se obvykle velkým písmenem označujícím základní tón.
Jako základní durový akord, vyjadřující jakýkoliv nealterovaný durový mód, může durový kvintakord stát ve funkci tóniky, subdominanty i dominanty durové tóniny – v prvních dvou případech se tak opravdu používá, ve třetím je častější použití dominantního septakordu.
