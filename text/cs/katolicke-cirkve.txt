Katolická církev je největší organizovanou skupinou v křesťanství. Za svou hlavu považuje Ježíše Krista a v jejím čele stojí římský papež, považovaný katolíky za Kristova zástupce a nástupce apoštola sv. Petra, jemuž Kristus předal pastýřskou moc. Katolická církev má přibližně 1,2 miliardy věřících a skládá se z 24 relativně samostatných církví, z nichž zdaleka největší je římskokatolická církev (asi 97,5 % všech katolických věřících). Ostatních 23 katolických církví se souhrnně nazývá východní katolické církve. V České republice působí pouze římskokatolická církev, která užívá římský ritus, a řeckokatolická církev, užívající byzantský ritus.
Označení „katolická“ pochází z řeckého slova katholikos, což doslovně znamená „všeobecná“ nebo „univerzální“ (latinsky universalis), tedy otevřená všem lidem z celého světa bez ohledu na jejich rasu, národnost či postavení. V tomto smyslu za katolické samy sebe považují také mnohé další křesťanské církve, i když neuznávají papežský primát nebo nemají plnou jednotu s papežem. Některé z nich dokonce používají slovo katolický v názvu, například starokatolická církev (přesněji - starokatolické církve).
Ročenka Annuario Pontificio uvádí, že katolickou církev podle jednotlivých ritů tvoří následující místní církve:
1. Západní církev mající latinský ritus neboli římský ritus (latinsky Ritus Latinus sive Ritus Romanus):
Římskokatolická církev (lat. Ecclesia Latina). V latinské církvi převažuje římský ritus, nicméně v některých státech se vyskytují i další rity, např.ve Španělsku mozarabský ritus (lat. Ritus Hispanicus sive Mozarabicus), v milánské arcidiecézi na severu Itálie ambrosiánský ritus (lat. Ritus Ambrosianus) a jiné - např. v několika chorvatských diecézích, např. v diecézi Krk na stejnojmenném ostrově v chorvatské Dalmácii se vedle římského (latinského) ritu celebruje=slouží též ritus ve staroslověnštině podle liturgických knih psaných glagolicí - proto "glagolský ritus" (toto písmo sestavil asi v l .862/863 Kostantin, zvaný Filosof, tj. svatý Cyril. Glagolský ritus do českých zemí (do Prahy) přinesli ve 14. století slovanští benediktini na pozvání císaře a krále Karla IV. Lucemburského. Tito benediktini působili pak v klášteře Na Slovanech.2. Východní katolické církve
Byzantský ritus neboli konstantinopolský (lat. Ritus Byzantinus sive Constantinopolitanus): 14 (včetně řeckokatolické církve v Srbsku a Černé Hoře) :
Melchitská řeckokatolická církev (lat. Patriarchatus Antiochenus Graeco-Melchitarum)
Chorvatská řeckokatolická církev (lat. Ecclesia Graeco-Catholica Croatiae) - jurisdikce : Chorvatsko + Slovinsko + Bosna a Hercegovina
Maďarská řeckokatolická církev (lat. Ecclesia Graeco-Catholica Hungariae)Alexandrijský ritus (lat. Ritus Alexandrinus):
Eritrejská katolická církevZápadosyrský ritus neboli antiochijský ritus (lat. Ritus Antiochenus sive Syro-Occidentalis):
Syrsko-malankarská katolická církev (lat. Ecclesia Syro-Malankara Catholica)Arménský ritus (lat. Ritus Armenus):
Arménská katolická církev (lat. Ecclesia Catholica Armena)Východosyrský ritus (lat. Ritus Chaldaicus sive Syro-Orientalis):
Syrsko-malabarská katolická církev (lat. Ecclesia Syrorum Malabarensium)Kazašská řeckokatolická církev a Běloruská řeckokatolická církev nejsou místními církvemi, neboť nemají vlastní hierarchii. Nicméně i ony mají své vlastní rity. **** Roku 2003 byl vytvořen Apoštolský exarchát pro katolíky byzantského ritu=řeckokatolíky v Srbsku a Černé Hoře. Biskupem-exarchou je dodnes (červen 2017) Djura Džudžar (nar.1954), většinou jsou to věřící rusínského původu, žijící v autonomní oblasti Vojvodina - na severu Srbska.
Pavlíček, Tomáš W.: Výchova kněží v Čechách a jejich role v náboženské kultuře (1948-1914). Praha : Academia, 2017, ISBN 978-80-200-2771-9