Dvanácté století je podle Gregoriánského kalendáře období mezi 1. lednem 1101 a 31. prosincem 1200. Jedná se o druhé století druhého tisíciletí.
kolem roku 1130 byl v Číně vynalezen střelný prach (některé prameny však uvádějí jeho znalost již kolem roku 1000)
1102 dobytím Tripolisu vojsky první křížové výpravy vzniklo Tripolské hrabství.
1113–1145/1150 vládl v Khmerské říši král Súrjavarman II.. Za jeho vlády začala výstavba chrámového kopmlexu Angkor Vat.
23. září 1122 byl uzavřen Wormský konkordát mezi císařem Jindřichem V. a papežem Kalixtem II..
1130–1138 trvalo papežské schizma, kdy proti sobě vystupovali papež Inocenc II. a vzdoropapež Anaklet II..
1135–1154 proběhla v Anglii válka o trůn mezi královnou Matyldou a jejím bratrancem Štěpánem III. z Blois.
1145–1148 proběhla druhá křížová výprava vyhlášená papežem Evženem III. po pádu Edessy.
23. října 1154 nastoupil na anglický trůn zakladatel dynastie Plantagenetů Jindřich II. Plantagenet. Plantageneti vládli Anglii do roku 1399, ve vedlejších větvích Lancasterů a Yorků pak až do roku 1485.
29. května 1176 byl císař Fridrich I. Barbarossa poražen vojsky Lombardské ligy v bitvě u Legnana.
29. října 1187 vyhlásil papež Řehoř VIII. třetí křížovou výpravu, která proběhla v letech 1189 až 1192.
10. června 1190 utonul císař Fridrich I. Barbarossa, učastnící se třetí kruciáty, v řece Salef.
DAVY, Marie-Madeleine. Románská symbolika : duch 12. století. Praha: Malvern, 2014. 324 s. ISBN 978-80-87580-77-6. (česky) 
DUBY, Georges. Věk katedrál : umění a společnost 980-1420. Praha: Argo, 2002. 332 s. ISBN 80-7203-418-9. (česky) 
MUNDY, John Hine. Evropa vrcholného středověku 1150-1300. Praha: Vyšehrad, 2008. 446 s. ISBN 978-80-7021-927-0. (česky) 
VONDRUŠKA, Vlastimil. Život ve staletích - 12. století - Lexikon historie. Brno: MOBA, 2012. 125 s. ISBN 978-80-243-5127-8. (česky)